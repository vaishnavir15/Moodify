"2 ContributorsThe Hobbit (B\u00f6l\u00fcm 1: Beklenmedik Bir Parti) [T\u00fcrk\u00e7e] LyricsToprakta bir kovukta bir hobbit ya\u015fard\u0131. Bu kovuk ne solucan pislikleriyle dolu, yap\u0131\u015fkan kokulu, \u0131slak, kirli ve i\u011fren\u00e7 bir kovuk, ne de kum, \u00e7\u0131plak, kumlu, i\u00e7inde ne yiyecek ne de \u00fczerine oturulabilecek bir \u015feyler bulunan bir kovuktu: Bu bir hobbit-kovu\u011fuydu, ki bu da rahatl\u0131k demekti.\n\nBu kovu\u011fun lumboz kadar m\u00fckemmel yuvarlakl\u0131kta ye\u015file boyal\u0131 bir kap\u0131s\u0131 ve kap\u0131s\u0131n\u0131n tam ortas\u0131nda da p\u0131r\u0131l p\u0131r\u0131l, san pirin\u00e7 bir tokma\u011f\u0131 vard\u0131. Kap\u0131, boru gibi t\u00fcnelimsi bir hole a\u00e7\u0131l\u0131rd\u0131, Bu havadar t\u00fcnel, lambrili duvarlar\u0131, fayans d\u00f6\u015feli ve hal\u0131 kapl\u0131 yerleri, cilal\u0131 iskemleleri ve bir s\u00fcr\u00fc \u015fapka ve palto asaca\u011f\u0131yla - bizim hobbit misafirlere bay\u0131l\u0131rd\u0131 - m\u00fcthi\u015f rahat bir t\u00fcneldi. T\u00fcnel, hemen hemen Tepe'nin - civardaki halk oraya bu ad\u0131 vermi\u015fti - yamac\u0131na kadar k\u0131vr\u0131la k\u0131vr\u0131la giderdi ve bir\u00e7ok yuvarlak, minik kap\u0131 da \u00f6nce bir tarafta sonra di\u011ferinde olmak \u00fczere bu t\u00fcnele a\u00e7\u0131l\u0131rd\u0131. Hobbit i\u00e7in \u00fcst kat s\u00f6z konusu de\u011fildi: Yatak odalar\u0131, banyolar, mahzenler, kilerler (ki bir s\u00fcr\u00fc kiler vard\u0131), gard\u0131roplar (daha do\u011frusu yaln\u0131zca giysilere ayr\u0131lm\u0131\u015f odalar), mutfaklar, yemek odalar\u0131, hepsi, hepsi ayn\u0131 kattayd\u0131, hatta ayn\u0131 ge\u00e7itte. En g\u00fczel odalar\u0131n t\u00fcm\u00fc i\u00e7eriye do\u011fru girerken solda kal\u0131rlard\u0131, \u00e7\u00fcnk\u00fc yaln\u0131z bu odalar\u0131n derin, yuvarlak pencereleri bah\u00e7esini ve nehre kadar uzanan \u00e7ay\u0131rlar\u0131 g\u00f6r\u00fcrd\u00fc.\n\nBu hobbit hali vakti yerinde bir hobbitti ve ad\u0131 da\u00a0Baggins'di. Bagginsler hat\u0131rlanamayacak kadar uzun bir s\u00fcredir Tepe'nin civarlar\u0131nda ya\u015f\u0131yorlard\u0131 ve halk onlar\u0131 yaln\u0131zca varl\u0131kl\u0131 olduklar\u0131 i\u00e7in de\u011fil, \u00f6zellikle de hi\u00e7 maceraya at\u0131lmad\u0131klar\u0131 ve beklenmedik bir \u015feyler yapmad\u0131klar\u0131 i\u00e7in \u00e7ok sayg\u0131n bulurdu: \u00d6yle ki bir Baggins'in herhangi bir soruya ne yan\u0131t verece\u011fini daha soruyu sormadan bilebilirdiniz. Bu hik\u00e2ye bir Baggins'in nas\u0131l bir maceraya at\u0131ld\u0131\u011f\u0131n\u0131n ve kendisini nas\u0131l hem , beklenmedik \u015feyler yapar hem de beklenmedik \u015feyler s\u00f6ylerken buldu\u011funun hik\u00e2yesidir Belki kom\u015fular\u0131n\u0131n sayg\u0131s\u0131n\u0131 yitirmi\u015ftir, ama kazand\u0131\u011f\u0131 \u015feyler \u2014 neyse, sonunda bir \u015fey kazan\u0131p kazanmad\u0131\u011f\u0131n\u0131 nas\u0131l olsa g\u00f6receksiniz.\n\n\u015eu bizim \u00f6zel hobbitimizin annesi - hobbit de ne mi? H\u0131mm, san\u0131r\u0131m hem g\u00fcn\u00fcm\u00fczde iyice azald\u0131klar\u0131ndan ve hem de bize verdikleri isimle B\u00fcy\u00fck \u0130nsanlardan korktuklar\u0131ndan dolay\u0131 hobbitlerin biraz anlat\u0131lmaya ihtiya\u00e7lar\u0131 var. Hobbitler nerdeyse yar\u0131 boyumuzda, sakall\u0131 c\u00fccelerden bile ufak, minik insanlard\u0131r (ya da \u0130nsanlard\u0131). Hobbitlerin sakal\u0131 yoktu. Sizin ya da benim gibi iri bir aptal, bir mil \u00f6teden bile duyabilecekleri fil gibi sesler \u00e7\u0131karla \u00e7\u0131kart a, sa\u011f\u0131na soluna bakmadan geldi\u011fi zaman, hemen sessizce kaybolmalar\u0131na yard\u0131m eden s\u0131radan g\u00fcnl\u00fck sihirleri d\u0131\u015f\u0131nda bir numaralar\u0131 yoktur. G\u00f6bek yapmaya e\u011filimlidirler; parlak renkli (daha \u00e7ok ye\u015fil ve san) giysiler giyerler; ayaklar\u0131nda kafalar\u0131ndakine benzeyen k\u0131v\u0131rc\u0131k, g\u00fcr, kahverengi t\u00fcyler ve kal\u0131n derili bir tabanlar\u0131 oldu\u011fundan ayakkab\u0131 giymezler; uzun, zeki, kahverengi parmaklar\u0131, tonton y\u00fczleri ve (\u00f6zellikle m\u00fcmk\u00fcn olursa g\u00fcnde iki kez yedikleri ak\u015fam yemekleri sonras\u0131nda att\u0131klar\u0131) kocaman \u015fen \u015fakrak kahkahalar\u0131 vard\u0131r. Eh art\u0131k devam etmeye yetecek kadar biliyorsunuz; dedi\u011fim gibi bu hobbitin \u2014 yani Bilbo Baggins'in \u2014 annesi \u00fcnl\u00fc G\u00fczellerg\u00fczeli Took'du, Tepe'nin dibinde akan k\u00fc\u00e7\u00fck nehrin, Su'nun, kar\u015f\u0131 taraf\u0131nda ya\u015fayan hobbitlerin ba\u015f\u0131, Ya\u015fl\u0131 Took'un \u00fc\u00e7 harikulade k\u0131z\u0131ndan biri. S\u0131k s\u0131k, Took atalar\u0131ndan birinin bir periyle evlendi\u011fine dair bir s\u00f6z dolan\u0131rd\u0131 (di\u011fer aileler aras\u0131nda). Bu \u00e7ok sa\u00e7mayd\u0131 elbette, ama onlarda tamam\u0131yla hobbitvari olmayan bir \u015feylerin oldu\u011funu ve Took klan\u0131ndan birilerinin k\u0131rk y\u0131lda bir de olsa gidip macera ya\u015fad\u0131klar\u0131m g\u00f6z ard\u0131 etmemek gerekirdi. Tedbiri elden b\u0131rakmadan ortadan koybolurlar, aile de bunu \u00f6rtbas ederdi; ama Took'lar\u0131n Baggins'lerden \u015f\u00fcphe g\u00f6t\u00fcrmez derdi zengin olmalar\u0131na ra\u011fmen, onlar kadar sayg\u0131n olmad\u0131klar\u0131 ger\u00e7e\u011fi de de\u011fi\u015fmezdi.\n\nG\u00fczellerg\u00fczeli Took, Bayan Bungo Baggins olduktan sonra hi\u00e7 maceraya falan at\u0131lmad\u0131. Bilbo'nun babas\u0131 Bungo, onun i\u00e7in (ve k\u0131smen onun paras\u0131yla) Tepe'nin civar\u0131ndakilerden, Sunun \u00f6teki taraf\u0131ndakilerden bile daha l\u00fcks, hatta en l\u00fcks hobbit-kovu\u011funu yapt\u0131 ve \u00f6m\u00fcrlerinin sonuna dek orada ya\u015fad\u0131lar. G\u00fczellerg\u00fczeli'nin tek o\u011flu Bilbo, sa\u011flam karakterli ve rahat\u0131na d\u00fc\u015fk\u00fcn babas\u0131n\u0131n adeta \u0130kinci bir kopyas\u0131 gibi g\u00f6z\u00fckmesi ve davranmas\u0131na ra\u011fmen yine de yap\u0131s\u0131nda, Took soyundan, az\u0131c\u0131k garip, ortaya \u00e7\u0131kmak i\u00e7in f\u0131rsat kollayan bir \u015feyler olmas\u0131 olas\u0131yd\u0131, \u0130\u015fte bu f\u0131rsat, ta ki Bilbo Baggins b\u00fcy\u00fcy\u00fcp, elli ya\u015flar\u0131na gelene dek hi\u00e7 ortaya \u00e7\u0131kmad\u0131. Bilbo bu s\u0131ralarda, size daha \u00f6nce bahsetti\u011fim, babas\u0131n\u0131n yapt\u0131\u011f\u0131 \u015fu g\u00fczel hobbit-kovu\u011funa bir daha ta\u015f\u0131nmamak \u00fczere yerle\u015fmi\u015fti.\n\n\u00c7ook, \u00e7ok \u00f6nce d\u00fcnyan\u0131n sessizli\u011finde bir sabaht\u0131 ve yery\u00fcz\u00fcnde daha az g\u00fcr\u00fclt\u00fc ve daha \u00e7ok ye\u015fil varken ve bir s\u00fcr\u00fc hobbit rahat rahat ya\u015farken, Bilbo Baggins kahvalt\u0131s\u0131n\u0131 yapm\u0131\u015f, kap\u0131s\u0131nda duruyor ve nerdeyse k\u0131v\u0131rc\u0131k t\u00fcyl\u00fc (ki bu t\u00fcyler g\u00fczelce taranm\u0131\u015ft\u0131) ayaklar\u0131na dek uzanan deh\u015fet uzun tahta bir pipoyu t\u00fctt\u00fcr\u00fcyordu k\u0130 garip bir \u015fey oldu -Gandalf \u00e7\u0131kageldi. Gandalf! E\u011fer siz, benim onun hakk\u0131nda duyduklar\u0131m\u0131n yaln\u0131zca d\u00f6rtte birini dahi duymu\u015f olsayd\u0131n\u0131z - ki benim duyduklar\u0131m bile onun hakk\u0131nda duyulabileceklerin k\u00fc\u00e7\u00fcc\u00fck bir k\u0131sm\u0131 - harikulade bir\u00a0hik\u00e2yeye haz\u0131r olurdunuz. O nereye gitse en ola\u011fan\u00fcst\u00fc hik\u00e2yeler ve maceralar orada boy verirdi. Do\u011frusu uzun, \u00e7ok uzun zamand\u0131r, taa eski dostu Ya\u015fl\u0131 Took \u00f6ld\u00fc\u011f\u00fcnden beri, Tepe'nin alt\u0131ndaki bu yollara gelmemi\u015fti, \u00f6yle ki nerdeyse hobbitler onun neye benzedi\u011fini bile unutacaklard\u0131, Buradak\u0131 hobbitler daha k\u00fc\u00e7\u00fck, minicik hobbit \u00e7ocuklarken, o, Tepe'nin \u00f6tesinde, Su'nun \u00f6b\u00fcr taraf\u0131nda kendi i\u015fleriyle me\u015fguld\u00fc.\n\nHi\u00e7bir \u015feyden ku\u015fkulanmayan Bilbo, o sabah bastonlu ya\u015fl\u0131 bir adam g\u00f6rd\u00fc. Uzun, sivri u\u00e7lu, mavi bir \u015fapkas\u0131, uzun, gri pelerini, beyaz sakal\u0131n\u0131n \u00fczerinden ge\u00e7ip ta belinin alt\u0131na kadar d\u00fc\u015ft\u00fc\u011f\u00fc g\u00fcm\u00fc\u015fi bir atk\u0131s\u0131 ve kocaman siyah \u00e7izmeleri vard\u0131.\n\n'\u0130yi g\u00fcnler!' dedi Bilbo ve yaln\u0131zca bunu s\u00f6ylemek istedi. G\u00fcne\u015f p\u0131r\u0131l p\u0131r\u0131l parl\u0131yordu ve \u00e7imenler yemye\u015fildi. Ama Gandalf, uzun, g\u00fcr, u\u00e7lan g\u00f6lgeli \u015fapkas\u0131n\u0131n kenar\u0131ndan bile \u00e7\u0131kan ka\u015flar\u0131n\u0131n alt\u0131ndan ona bakt\u0131.\n\n'Ne demek istiyorsun?' dedi. 'Bana iyi bir g\u00fcn m\u00fc diliyorsun, yoksa istesem de istemesem de iyi bir g\u00fcn olaca\u011f\u0131n\u0131 m\u0131 s\u00f6ylemek istiyorsun; ya da bug\u00fcn\u00fcn iyi oldu\u011funu mu, yoksa iyi olunabilecek bir g\u00fcn oldu\u011funu mu?'\n\n'Hepsini birden,' dedi Bilbo. 'Ayr\u0131ca d\u0131\u015farda bir pipo t\u00fct\u00fcn i\u00e7mek i\u00e7in de harika bir g\u00fcn oldu\u011funu. E\u011fer yan\u0131n\u0131zda bir piponuz varsa oturun ve t\u00fct\u00fcn\u00fcmden bir tutam al\u0131n! Tela\u015fa hi\u00e7 gerek yok, \u00f6n\u00fcm\u00fczde koskoca bir g\u00fcn var!' Sonra Bilbo kap\u0131s\u0131n\u0131n yan\u0131nda bir tabureye oturup bacak bacak \u00fcst\u00fcne att\u0131 ve bozulmadan Tepe'nin \u00fczerinden s\u00fcz\u00fcl\u00fcp gidecek ho\u015f, gri bir duman-halkas\u0131n\u0131 havaya \u00fcfledi.\n\n'\u00c7ok g\u00fczel!' dedi Gandalf. Ama bu sabah duman-halkalar \u00fcfleyecek vaktim yok. D\u00fczenledi\u011fim maceraya kat\u0131lacak birisini ar\u0131yorum ve bu s\u0131ralar b\u00f6yle birisini bulmak da epey zor.'\n\n'Bence de \u00f6yle - hele ki bu b\u00f6lgede! Bizler s\u0131radan, sessiz kimseleriz ve ben de maceralardan hi\u00e7 ho\u015flanmam. Rahats\u0131z edici, tats\u0131z, berbat \u015feylerdir, \u00fcstelik yeme\u011fe gecikmenize de neden olurlar! \u0130nsanlar\u0131n maceralarda ne buldu\u011funu bir t\u00fcrl\u00fc anlayam\u0131yorum,' dedi bizim Bay Baggins ve ba\u015fparmaklar\u0131ndan birini pantolon ask\u0131s\u0131na ge\u00e7irip daha da b\u00fcy\u00fck bir duman-halka daha \u00fcfledi. Sonra ya\u015fl\u0131 adam orada de\u011filmi\u015f\u00e7esine sabah mektuplar\u0131n\u0131 \u00e7\u0131kart\u0131p okumaya ba\u015flad\u0131. Onun pek de kendisine g\u00f6re birisi olmad\u0131\u011f\u0131na karar vermi\u015fti ve \u00e7ekip gitmesini diledi. Ama ya\u015fl\u0131 adam k\u0131p\u0131rdamad\u0131, Orada, \u00f6ylece sopas\u0131na dayan\u0131p, a\u011fz\u0131n\u0131 bile a\u00e7madan g\u00f6zlerini hobbite dikti; ta ki Bilbo iyice rahats\u0131z olup biraz da aksilenene dek.\n\n'\u0130yi g\u00fcnler!' dedi en sonunda. 'Biz burada macera falan istemiyoruz, te\u015fekk\u00fcrler! Tepe'nin ard\u0131na bir bak\u0131n ya da Su'nun \u00f6b\u00fcr k\u0131y\u0131s\u0131n\u0131 deneyin.' Ve b\u00f6ylece konu\u015fmas\u0131n\u0131n sona erdi\u011fini s\u00f6ylemek istiyordu.\n'\u0130yi g\u00fcnleri ne kadar \u00e7ok \u015fey i\u00e7in kullan\u0131yorsun \u00f6yle!' dedi Gandalf. '\u015eimdi de benden kurtulmak istedi\u011fini ve ben gitmeden rahatlayamayaca\u011f\u0131n\u0131 s\u00f6ylemek istiyorsun.'\n\n'Rica ederim, say\u0131n bay\u0131m, rica ederim! Durun bakay\u0131m, hen\u00fcz isminizi bildi\u011fimi sanm\u0131yorum.'\n\n'Evet, evet, biliyorsunuz sevgili bay\u0131m - ben de sizin isminizi biliyorum, Bay Bilbo Baggins. Ve benim o isme ait oldu\u011fumu hat\u0131rlamasan\u0131z bile, siz de benim ismimi biliyorsunuz. Ben Gandalf'\u0131m ve Gandalf da ben demektir. Kap\u0131ya gelip d\u00fc\u011fme sat\u0131yormu\u015f\u00e7as\u0131na, G\u00fczellerg\u00fczeli Took'un o\u011flu taraf\u0131ndan iyi g\u00fcnlenmek i\u00e7in mi bunca zaman ya\u015fad\u0131m!'\n\n'Gandalf, Gandalf Aman Tanr\u0131m! \u015eu kendilerini birbirlerine ilikleyip, sonra da emir alana dek \u00e7\u00f6z\u00fclmeyen bir \u00e7ift sihirli elmas kol d\u00fc\u011fmesini Ya\u015fl\u0131 Took'a arma\u011fan eden gezgin b\u00fcy\u00fcc\u00fc de\u011fil mi? \u015eu e\u011flencelerde ejderhalar, goblinler, devler, kurtar\u0131lan prensesler ve dulun o\u011fullar\u0131n\u0131n beklenmedik \u015fanslar\u0131yla ilgili harika hik\u00e2yeler anlatan ki\u015fi\u00a0de\u011fil mi? \u015eu en g\u00fczel, en m\u00fckemmel havai fi\u015fekleri yapan adam m\u0131! Onlar\u0131 hat\u0131rl\u0131yorum! Ya\u015fl\u0131 Took Yaz d\u00f6n\u00fcm\u00fc arifesinde patlat\u0131rd\u0131 onlar\u0131. Muhte\u015femdiler! Ate\u015ften kocaman nil\u00fcferler, arslana\u011f\u0131zlar\u0131, sar\u0131salk\u0131mlar gibi y\u00fckselirler, ak\u015fam\u0131n alacakaranl\u0131\u011f\u0131nda \u00f6ylece as\u0131l\u0131 kal\u0131rlard\u0131!' Sizin de fark edece\u011finiz gibi Bay Baggins oldu\u011funu sand\u0131\u011f\u0131 kadar s\u0131k\u0131c\u0131 de\u011fildi, \u00fcstelik \u00e7i\u00e7eklerden \u00e7ok ho\u015flan\u0131yordu. 'Tanr\u0131m!' diye devam etti. '\u015eu bir s\u00fcr\u00fc gen\u00e7 k\u0131z ve delikanl\u0131n\u0131n \u00e7\u0131lg\u0131n maceralar \u0130\u00e7in Mavi'ye gitmesinden sorumlu Gandalf de\u011fil mi? A\u011fa\u00e7lara t\u0131rmanmaktan, elfleri ziyarete - ya da teknelerle uzak diyarlara yelken a\u00e7maya dek! Olur \u015fey de\u011fil, bir zamanlar hayat olduk\u00e7a ilg- yani siz bir zamanlar burada ortal\u0131\u011f\u0131 birbirine katard\u0131n\u0131z. \u00d6z\u00fcr dilerim, ama h\u00e2l\u00e2 bu i\u015flerle ilgilendi\u011finizi bilmiyordum.'\n\n\u2018Ya neyle ilgilenmeliydim?' dedi b\u00fcy\u00fcc\u00fc. 'Bununla beraber benim hakk\u0131mda bir \u015feyler hat\u0131rlamana sevindim. Havai fi\u015feklerimi hat\u0131rlar gibisin ve bu da ne olursa olsun \u00fcmitsiz vaka olmad\u0131\u011f\u0131n\u0131 g\u00f6sterir. Do\u011frusu ya\u015fl\u0131 b\u00fcy\u00fckbaban Took'un ve elbette zavall\u0131 G\u00fczellerg\u00fczeli'nin hat\u0131r\u0131 i\u00e7in sana istedi\u011fini verece\u011fim.'\n\n'Aff\u0131n\u0131z\u0131 dilerim ama ben hi\u00e7bir \u015fey istemedim.'\n\n'Evet, istedin! Hem de iki kere. Affettim ve bunu sana veriyorum. Hatta seni bu maceraya g\u00f6nderecek kadar da ileri gidece\u011fim. Benim i\u00e7in harika olacak, senin i\u00e7inse m\u00fckemmel - ve \u00e7ok da kazan\u00e7l\u0131, \u00e7ok. Elbette \u00fcstesinden gelebilirsen.'\n\n'\u00d6z\u00fcr dilerim! Ben macera falan istemiyorum, te\u015fekk\u00fcr ederim. Bug\u00fcn de\u011fil. \u0130yi g\u00fcnler! Ama l\u00fctfen \u00e7aya buyurun -ne zaman isterseniz! Hatta neden yar\u0131n olmas\u0131n! Yar\u0131n gelin! Ho\u015f\u00e7a kal\u0131n!' Ve hobbit d\u00f6n\u00fcp yuvarlak ye\u015fil kap\u0131s\u0131ndan h\u0131zla i\u00e7eri girip, cesaret edebildi\u011fi kadar \u00e7abucak kapatt\u0131. B\u00fcy\u00fcc\u00fcler her \u015feye ra\u011fmen b\u00fcy\u00fcc\u00fcyd\u00fcler.\n\n'Sanki ne diye onu \u00e7aya davet ettim ki!' diye kendi\u00a0kendine s\u00f6ylendi kilere girerken. Daha yeni kahvalt\u0131 etmi\u015fti, ama bu gerilimden sonra bir iki dilim kek ve i\u00e7ecek bir \u015feylerin kendisine iyi gelece\u011fini d\u00fc\u015f\u00fcnd\u00fc.\n\nBu s\u0131rada Gandalf kap\u0131n\u0131n \u00f6n\u00fcnde durmu\u015f, sessizce ama uzun uzun g\u00fcl\u00fcyordu. Bir s\u00fcre sonra ayakland\u0131 ve elindeki bastonun sivri ucuyla hobbitin g\u00fczel ye\u015fil kap\u0131s\u0131na garip bir i\u015faret kaz\u0131d\u0131, Sonra, tam Bilbo ikinci dilim kekini bitirip, maceralardan pa\u00e7ay\u0131 iyi kurtard\u0131\u011f\u0131n\u0131 d\u00fc\u015f\u00fcnmeye ba\u015flad\u0131\u011f\u0131 s\u0131rada kocaman ad\u0131mlarla uzakla\u015ft\u0131.\n\nErtesi g\u00fcn geldi\u011finde Bilbo nerdeyse Gandalf'\u0131 unutmu\u015ftu. Zaten e\u011fer Randevu Tahtas\u0131'na \u00c7ar\u015famba Gandalf'la \u00c7ay gibisinden bir not almazsa, bu t\u00fcr \u015feyleri kolay kolay hat\u0131rlayamazd\u0131. D\u00fcn de b\u00f6yle bir not almay\u0131 an\u0131msayamayacak kadar akl\u0131 ba\u015f\u0131ndan gitmi\u015fti,\n\n\u00c7ay vaktinden az\u0131c\u0131k, \u00f6nce kap\u0131 korkun\u00e7 bir \u015fekilde \u00e7al\u0131nd\u0131 ve i\u015fte o zaman hat\u0131rlad\u0131! Aceleyle ko\u015fup \u00e7aydanl\u0131\u011f\u0131 ate\u015fe, bir \u00e7ay barda\u011f\u0131yla taba\u011f\u0131n\u0131 ve fazladan bir iki dilim keki de masaya koyarak kap\u0131ya ko\u015ftu.\n\nTam, 'Sizi bekletti\u011fim i\u00e7in \u00f6z\u00fcr dilerim!' diyecekti ki kap\u0131dakinin hi\u00e7 de Gandalf olmad\u0131\u011f\u0131n\u0131 g\u00f6rd\u00fc, Bu, mavi sakal\u0131 alt\u0131n bir kemere s\u0131k\u0131\u015ft\u0131r\u0131lm\u0131\u015f ve koyu ye\u015fil ba\u015fl\u0131\u011f\u0131n\u0131n alt\u0131nda g\u00f6zleri p\u0131r\u0131l p\u0131r\u0131l parlayan bir c\u00fcceydi ve kap\u0131 a\u00e7\u0131l\u0131r a\u00e7\u0131lmaz davet edilmi\u015fcesine i\u00e7eriye dald\u0131.\nBa\u015fl\u0131kl\u0131 pelerinini en yak\u0131n ask\u0131ya as\u0131p, 'Dwalin, hizmetinizdeyim!' dedi yerlere kadar e\u011filerek.\n\n'Bilbo Baggins, ben de sizin!' dedi hobbit, \u00f6yle \u015fa\u015f\u0131rm\u0131\u015ft\u0131 ki hi\u00e7bir \u015fey soramad\u0131 o an. Bunu takip eden sessizlik rahats\u0131zl\u0131k derecesine var\u0131nca da ekledi; '\u00c7ay i\u00e7mek \u00fczereydim, l\u00fctfen gelip bana kat\u0131l\u0131n.' Belki biraz resmiydi, ama i\u00e7ten bir \u015fekilde bunu s\u00f6ylemek istemi\u015fti. Davetsiz bir c\u00fcce gelip hi\u00e7bir a\u00e7\u0131klama yapmadan hol\u00fcn\u00fcze e\u015fyalar assa siz ne yapard\u0131n\u0131z ki?\n\nMasada pek uzun oturmam\u0131\u015flard\u0131, hatta daha ancak \u00fc\u00e7\u00fcnc\u00fc kekteydiler ki kap\u0131 bir kez daha ve bu kez daha da\u00a0b\u00fcy\u00fck bir g\u00fcr\u00fclt\u00fcyle \u00e7al\u0131nd\u0131.\n\n'\u0130zninizle!' dedi hobbit ve kap\u0131ya y\u00f6neldi.\n\n'Sonunda gelebildiniz!' diyecekti Gandalf'a. Ancak gelen Gandalf de\u011fildi. Onun yerine k\u0131rm\u0131z\u0131 ba\u015fl\u0131kl\u0131, beyaz sakall\u0131, olduk\u00e7a ya\u015fl\u0131 g\u00f6z\u00fcken bir c\u00fcce vard\u0131 kap\u0131da ve o da kap\u0131 a\u00e7\u0131l\u0131r a\u00e7\u0131lmaz davet edilmi\u015f\u00e7esine i\u00e7eriye dald\u0131.\n\n'G\u00f6r\u00fcyorum ki gelmeye ba\u015flam\u0131\u015flar.' dedi Dwalin'in as\u0131l\u0131 duran ye\u015fil ba\u015fl\u0131\u011f\u0131 g\u00f6z\u00fcne \u00e7arp\u0131nca. Kendi k\u0131rm\u0131z\u0131 ba\u015fl\u0131\u011f\u0131n\u0131 bunun yan\u0131na as\u0131p elini g\u00f6\u011fs\u00fcne koydu ve, 'Balin, hizmetinizdeyim!' dedi.\n\n'Te\u015fekk\u00fcr ederim!' dedi bir nefeste Bilbo. Belki bu s\u00f6ylenmesi gereken \u015fey de\u011fildi, ama gelmeye ba\u015flam\u0131\u015flar laf\u0131 onu fazlas\u0131yla tela\u015fland\u0131rm\u0131\u015ft\u0131. Tamam, misafirleri severdi, ama misafirler gelmeden \u00f6nce haberdar olmay\u0131 da severdi. \u00dcstelik misafirlerini kendisinin davet etmesini tercih ederdi. Birden keklerinin yetmeyebilece\u011fi gibi korkun\u00e7 bir d\u00fc\u015f\u00fcnce geldi akl\u0131na, - ger\u00e7i evsahibi olarak g\u00f6revini bilir ve ne kadar rahats\u0131z edici olursa olsun yerine getirirdi - ama keksiz idare etmek zorunda da kalabilirdi.\n\n'\u0130\u00e7eri girin ve bir \u00e7ay al\u0131n!' demeyi becerdi uzun bir nefesin ard\u0131ndan.\n\n'E\u011fer sizin i\u00e7in fark etmeyecekse ben biraz biray\u0131 tercih ederim say\u0131n efendim.' dedi beyaz sakall\u0131 Balin. 'Ama e\u011fer varsa biraz keke - yani susaml\u0131 keke elbette hay\u0131r demem.'\n\nBilbo t\u00fcm \u015fa\u015fk\u0131nl\u0131\u011f\u0131na ra\u011fmen, '\u0130stemedi\u011finiz kadar!' diyerek mahzene koca bir kupa bira doldurmaya ve sonra da ak\u015fam yeme\u011finin ard\u0131ndan at\u0131\u015ft\u0131rmak \u00fczere \u00f6\u011fleden sonra yapt\u0131\u011f\u0131 iki g\u00fczel yuvarlak susaml\u0131 keki almaya kilere gider buldu kendisini.\n\nGeri d\u00f6nd\u00fc\u011f\u00fcnde Balin ve Dwalin masada oturmu\u015f, iki eski dostmu\u015f\u00e7as\u0131na sohbet ediyorlard\u0131 (eh, zaten asl\u0131na bakarsan\u0131z karde\u015ftiler). Bilbo biray\u0131 ve keki tam \u00f6nlerine koymu\u015ftu ki bang\u0131r bang\u0131r bir zil sesi, sonra bir zil sesi daha duyuldu.\n\n'Bu sefer kesin Gandalft\u0131r.' diye d\u00fc\u015f\u00fcnd\u00fc Bilbo, \u00f6fleye p\u00fcfleye ge\u00e7idi ge\u00e7erken. Ama yan\u0131ld\u0131. \u0130kisi de mavi ba\u015fl\u0131kl\u0131, g\u00fcm\u00fc\u015f kemerli ve sar\u0131 sakall\u0131 iki c\u00fcce daha gelmi\u015fti ve her birinin elinde bir torba alet edavat ve bir bah\u00e7\u0131van beli vard\u0131. Kap\u0131 a\u00e7\u0131l\u0131r a\u00e7\u0131lmaz i\u00e7eri dald\u0131lar \u2014 Bilbo \u015fa\u015f\u0131ramad\u0131 bile.\n\n'Sizler i\u00e7in ne yapabilirim, c\u00fccelerim?' dedi Bilbo.\n'Kili, hizmetinizdeyim!' dedi birisi. 'Fili, ben de!' diye ekledi di\u011feri; ve ikisi de ba\u015fl\u0131klar\u0131n\u0131 \u00e7\u0131kart\u0131p e\u011filerek selam verdiler.\n\n'Ben de sizin ve ailelerinizin!' diye yan\u0131tlad\u0131 Bilbo bu sefer g\u00f6rg\u00fc kurallar\u0131n\u0131 unutmayarak.\n\n'G\u00f6r\u00fcyorum ki Dwalin'le Balin gelmi\u015fler bile,' dedi Kili. 'Hadi gidip curcunaya kat\u0131lal\u0131m!'\n\n'Curcuna m\u0131?' diye d\u00fc\u015f\u00fcnd\u00fc Bay Baggins. 'Bu fikri hi\u00e7 sevmedim. Ger\u00e7ekten bir iki dakika oturup, bir \u015feyler i\u00e7meli, akl\u0131m\u0131 ba\u015f\u0131ma toplamal\u0131y\u0131m.' Tam k\u00f6\u015fede oturmu\u015f ve i\u00e7kisinden bir yudum alm\u0131\u015f ve bu s\u0131rada c\u00fcceler de masan\u0131n etraf\u0131na oturmu\u015f ve madenden, alt\u0131ndan, goblinlerle olan dertlerinden, ejderhalar\u0131n ya\u011fmalar\u0131ndan, ve daha anlamad\u0131\u011f\u0131, ho\u015f fazla macerac\u0131 geldi\u011fi i\u00e7in de anlamak dahi istemedi\u011fi pek \u00e7ok \u015feyden bahsediyorlard\u0131 ki, zili ding-dong-a-ling-dang diye, sanki k\u00fc\u00e7\u00fck yaramaz bir hobbit-\u00e7ocuk kulpunu kopartmaya \u00e7al\u0131\u015f\u0131yormu\u015f\u00e7as\u0131na \u00e7al\u0131nd\u0131.\n\n'Kap\u0131da birisi var!' dedi g\u00f6zlerini k\u0131rparak.\n\n'Sese bakarsak bence d\u00f6rd\u00fcs\u00fc,' dedi Fili. 'Hem biz onlar\u0131 tam arkam\u0131zdan gelirken g\u00f6rm\u00fc\u015ft\u00fck.'\n\nZavall\u0131 k\u00fc\u00e7\u00fck hobbit hole \u00e7\u00f6k\u00fcp ellerini ba\u015f\u0131n\u0131n aras\u0131na ald\u0131 ve ne oldu\u011funu, ne olaca\u011f\u0131n\u0131 ve hepsinin ak\u015fam yeme\u011fine kal\u0131p kalmayaca\u011f\u0131n\u0131 merak etti. Sonra zil \u00f6yle g\u00fcr\u00fclt\u00fcl\u00fc \u00e7almaya ba\u015flad\u0131 ve susmad\u0131 ki hemen kap\u0131ya ko\u015fmak zorunda kald\u0131. B\u0131rak\u0131n d\u00f6rt olmalar\u0131n\u0131, tam\u0131 tam\u0131na BE\u015e ki\u015fiydiler. O holde sallana dururken bir c\u00fcce daha\u00a0gelmi\u015fti. Hepsi birer birer i\u00e7eri dal\u0131p birbiri ard\u0131na selam vermeden ve 'hizmetinizdeyim' demeden \u00f6nce zor bela kolu \u00e7evirdi. \u0130simleri Dori, Nori, Ori, Oin ve Gloin'di ve hemen iki mor, bir gri, bir kahverengi, ve bir beyaz ba\u015fl\u0131k ask\u0131larda yerlerini ald\u0131lar ve c\u00fcceler de kocaman elleri alt\u0131n ve g\u00fcm\u00fc\u015f kemerlerinde, di\u011ferlerine kat\u0131lmak \u00fczere ilerlediler. \u00c7oktan bir curcuna olu\u015fmu\u015ftu bile. Baz\u0131s\u0131 tatl\u0131 bira, baz\u0131s\u0131 kara bira, biri kahve ve hepsi de kek \u0130stedi, dolay\u0131s\u0131yla da hobbit bir s\u00fcre ba\u015f\u0131n\u0131 bile ka\u015f\u0131yamad\u0131.\n\nKoca bir \u00e7aydanl\u0131k kahvenin ate\u015fe konuldu\u011funu, susaml\u0131 keklerin t\u00fckendi\u011fi ve c\u00fccelerin tereya\u011fl\u0131 bir g\u00f6zlemeye ba\u015flad\u0131\u011f\u0131 s\u0131rada kap\u0131n\u0131n kuvvetli kuvvetli vuruldu\u011fu duyuldu. Ger\u00e7ekten zil \u00e7alm\u0131yordu, hobbitin g\u00fczel ye\u015fil kap\u0131s\u0131na g\u00fcm g\u00fcm diye vuruluyordu. Birisi sopayla vuruyordu kap\u0131ya!\n\nVe Bilbo, hem \u015fa\u015fk\u0131n ve bunalm\u0131\u015f, hem de \u00e7ok k\u0131zg\u0131n, ge\u00e7it boyunca aceleyle ko\u015ftu, - bu ba\u015f\u0131ndan ge\u00e7en en m\u00fcnasebetsiz \u00e7ar\u015fambayd\u0131. Kap\u0131y\u0131 \u00f6yle h\u0131zl\u0131 \u00e7ekip a\u00e7t\u0131 ki, kap\u0131dakilerin hepsi birbirlerinin \u00fczerine d\u00fc\u015ft\u00fcler. Biraz c\u00fcce daha, tam d\u00f6rt c\u00fcce! Ve arkalar\u0131nda Gandalf bastonuna dayanm\u0131\u015f g\u00fcl\u00fcyordu. Bilbo'nun g\u00fczel kap\u0131s\u0131na olduk\u00e7a b\u00fcy\u00fck bir \u00e7entik atm\u0131\u015f ve b\u00f6ylece \u00f6nceki sabah oraya yapt\u0131\u011f\u0131 gizli i\u015fareti yok etmi\u015fti,\n\n'Dikkatli ol, Dikkatli ot!' dedi, 'Dostlar\u0131n\u0131 paspasta bekletip sonra da kap\u0131y\u0131 mantar tabancas\u0131 gibi a\u00e7mak hi\u00e7 sana yak\u0131\u015fm\u0131yor Bilbo! \u0130zninle Bifur, Bofur, Bombur ve \u00f6zellikle de Thorin'i tan\u0131\u015ft\u0131ray\u0131m!'\n\nBifur, Bofur ve Bombur s\u0131raya girip, 'Hizmetinizdeyiz!' dediler, Sonra iki san, bir soluk ye\u015fil, bir de uzun g\u00fcm\u00fc\u015fi p\u00fcsk\u00fcll\u00fc g\u00f6k mavisi ba\u015fl\u0131\u011f\u0131 ask\u0131lara ast\u0131lar. Bu sonuncu ba\u015fl\u0131k, \u00e7ok \u00e7ok \u00f6nemli bir c\u00fcceye, Thorin'e, daha do\u011frusu Thorin Me\u015fekalkan'\u0131n ta kendisinden ba\u015fkas\u0131na ait de\u011fildi ve Thorin, \u00fcst\u00fcnde Bifur, Bofur ve Bombur'la Bilbo'nun paspas\u0131na d\u00fc\u015fm\u00fc\u015f olmaktan hi\u00e7 mutlu g\u00f6r\u00fcnm\u00fcyordu. Hem Bombur olduk\u00e7a \u015fi\u015fman ve a\u011f\u0131rd\u0131. Thorin ise ger\u00e7ekten kibirli birisiydi ve hizmet konusunda hi\u00e7bir \u015fey s\u00f6ylemedi; ama zavall\u0131 Bay Bilbo Baggins \u00f6yle \u00e7ok \u00f6z\u00fcr diledi ki sonunda, 'l\u00fctfen, rica ederim' diye homurdand\u0131 ve ka\u015flar\u0131n\u0131 \u00e7atmaktan vazge\u00e7ti.\n\n'Art\u0131k hepimiz buraday\u0131z!' dedi Gandalf, on\u00fc\u00e7 ba\u015fl\u0131\u011f\u0131n olu\u015fturdu\u011fu diziye - en iyi ayr\u0131labilir parti ba\u015fl\u0131klar\u0131 - ve ask\u0131da as\u0131l\u0131 duran kendi \u015fapkas\u0131na bakarak, 'Olduk\u00e7a keyifli bir toplant\u0131l Umar\u0131m ge\u00e7 gelenler i\u00e7in de yiyecek i\u00e7ecek bir \u015feyler kalm\u0131\u015ft\u0131r! O ne? \u00c7ay m\u0131! Hay\u0131r, te\u015fekk\u00fcr ederim! Ben biraz k\u0131rm\u0131z\u0131 \u015farap alaca\u011f\u0131m san\u0131r\u0131m.'\n\n'Ben de,' dedi Thorin.\n\n'Ve yaban\u00e7ile\u011fi re\u00e7eliyle elmal\u0131 turta da,' dedi Bifur.\n\n'Ve \u00fcz\u00fcml\u00fc turtayla peynir,' dedi Bofur.\n\n'Ve etli b\u00f6rekle salata da,' dedi Bombur.\n\n'Ve biraz daha kek - ve tatl\u0131 bira - ve kahve, elbette sak\u0131ncas\u0131 yoksa,' diye ba\u011f\u0131rd\u0131lar kap\u0131dan di\u011fer c\u00fcceler.\n\n'Bir iki tane de yumurta al, buna \u00e7ok sevinecek birisi var!' diye ba\u011f\u0131rd\u0131 Gandalf tam kilere do\u011fru ko\u015fturan hobbitin arkas\u0131ndan. 'Ve s\u00f6\u011f\u00fc\u015f tavukla salatal\u0131k tur\u015fusu da getir!'\n\n'Kilerimin i\u00e7ini en az benim kadar iyi biliyor gibi!' diye d\u00fc\u015f\u00fcnd\u00fc, berbat bir maceran\u0131n evinde patlay\u0131p patlamad\u0131\u011f\u0131n\u0131 merak etmeye ba\u015flayan Bay Baggins. Ve bu arada \u015fi\u015feleri, kap ka\u00e7a\u011f\u0131, b\u0131\u00e7aklar\u0131 \u00e7atallar\u0131, bardaklar\u0131, tabaklar\u0131 ve ka\u015f\u0131klar\u0131 ve daha bir s\u00fcr\u00fc \u015feyi b\u00fcy\u00fck tepsilere yerle\u015ftirmi\u015fti ve gitgide k\u0131zar\u0131yor ve sinirleniyordu.\n\n'Ba\u015f belas\u0131 ve s\u0131k\u0131nt\u0131 kayna\u011f\u0131 c\u00fcceler!' dedi y\u00fcksek sesle, 'Neden gelip bir el atm\u0131yorlar?' Tam bu s\u0131rada ba\u015f\u0131na ne gelse be\u011fenirsiniz! Balin ve Dwalin mutfa\u011f\u0131n kap\u0131s\u0131nda, Fili ve Kili de onlar\u0131n tam arkas\u0131nda duruyorlard\u0131 ve o b\u0131\u00e7ak bile diyemeden tepsileri, bir \u00e7ift k\u00fc\u00e7\u00fck masay\u0131 \u00e7abucak salona at\u0131p, her \u015feyi yeniden kurdular.\n\nGandalf etraf\u0131nda on\u00fc\u00e7 c\u00fcceyle ziyafet sofras\u0131n\u0131n ba\u015f\u0131na\u00a0oturmu\u015f: Bilbo da ate\u015fin ba\u015f\u0131nda bir tabureye \u00e7\u00f6km\u00fc\u015f, bir bisk\u00fcvi kemiriyor (\u00e7\u00fcnk\u00fc i\u015ftah\u0131 \u00e7oktan ka\u00e7m\u0131\u015ft\u0131) ve t\u00fcm bu olanlar tamamen s\u0131radan ve hi\u00e7bir bi\u00e7imde maeerasal falan de\u011filmi\u015f gibi g\u00f6z\u00fckmeye \u00e7al\u0131\u015f\u0131yordu. C\u00fcceler yedik\u00e7e yediler, konu\u015ftuk\u00e7a konu\u015ftular ve zaman ge\u00e7ip gitti. Sonunda sandalyelerini geri \u00e7ektiler ve Bilbo tabaklan ve bardaklar\u0131 toplamak \u00fczere aya\u011fa kalkt\u0131.\n\n'San\u0131r\u0131m hepiniz yeme\u011fe kalacaks\u0131n\u0131z?' dedi en kibar ve \u0131srars\u0131z tonuyla.\n\n'Ku\u015fkusuz!' dedi Thorin, 'Ye daha sonras\u0131na da. \u0130\u015fe vakit iyice ge\u00e7 olmadan ba\u015flamayaca\u011f\u0131z, hem \u00f6nce biraz m\u00fczi\u011fimiz olmal\u0131, \u015eimdi temizlik zaman\u0131!'\n\nVe o dakika oniki c\u00fcce - Thorin d\u0131\u015f\u0131ndaki c\u00fcceler, \u00e7\u00fcnk\u00fc o \u00f6nemli birisiydi ve Gandalfla konu\u015fmaya devam etti - aya\u011fa f\u0131rlay\u0131p, her \u015feyi \u00fcst' \u00fcste dizdiler ve tepsileri beklemeden, \u00fczerlerinde birer \u015fi\u015feyle tabak y\u0131\u011f\u0131nlar\u0131n\u0131 tek ellerinde dengeleyerek \u00e7\u0131kt\u0131lar. Tabii, hobbit korkudan nerdeyse titreyerek; 'L\u00fctfen dikkat edin!' ya da 'L\u00fctfen u\u011fra\u015fmay\u0131n! Ben halledebilirim,' diye pe\u015flerinden. Ancak c\u00fcceler yaln\u0131zca \u015fark\u0131 s\u00f6ylemeye ba\u015flay\u0131p yapt\u0131klar\u0131na devam ettiler.\n\n\n\nTuz buz edin bardaktan ve par\u00e7alay\u0131p kurtulun tabaklardan!\nK\u00f6reltin b\u0131\u00e7aklan ve b\u00fck\u00fcn \u00e7atallar\u0131!\nBilbo Baggins nefret eder t\u00fcm bunlardan-\nVurun \u015fi\u015felen ve yak\u0131n mantarlar\u0131!\n\n\nKesin \u00f6rt\u00fcleri ve bulay\u0131n ya\u011fa!\nD\u00f6k\u00fcn t\u00fcm s\u00fctleri kilerin topra\u011f\u0131na!\nB\u0131rak\u0131n kemikleri yatak odas\u0131n\u0131n paspas\u0131na!\nP\u00fcsk\u00fcrt\u00fcn \u015faraplar\u0131 badi t\u00fcm kap\u0131lara!\n\n\nBat\u0131r\u0131n \u00e7anak \u00e7\u00f6mle\u011fi kaynayan suya!\nEzin onlar\u0131 sonra kocaman bir sopayla!\nVe i\u015finiz bitti\u011finde e\u011fer sa\u011flam olan\u0131 kalm\u0131\u015fsa!\nKoridora g\u00f6nderin onlar\u0131 yuvarlamaya!\n\n\nBilbo Baggins nefret eder t\u00fcm bunlardan!\nHaydi, dikkatli olun! Dikkatli olun tabaklarlan!\n\n\nAma tabii bu korkun\u00e7 \u015feylerin hi\u00e7birisini yapmad\u0131lar ve hobbit mutfa\u011f\u0131n ortas\u0131nda d\u00f6n\u00fcp duruyor ve ne yapt\u0131klar\u0131n\u0131 g\u00f6rmeye \u00e7abal\u0131yorken, her \u015fey bir \u015fim\u015fek \u00e7abuklu\u011funda temizlenip sa\u011f salim yerle\u015ftirildi. Sonra odaya d\u00f6nd\u00fcler ve Thorin'i ayaklanm\u0131\u015f, e\u015fikte pipo i\u00e7erken buldular. Olabilecek en kocaman duman-halkalar\u0131n\u0131 havaya \u00fcfl\u00fcyor ve bu duman-halkalar\u0131 da o nereye gitmelerini s\u00f6ylerse oraya - bacadan yukar\u0131, \u015f\u00f6minenin \u00fcst\u00fcndeki rafta duran saatin arkas\u0131na ya da masan\u0131n alt\u0131na ya da tavan\u0131n oras\u0131na buras\u0131na - gidiyorlard\u0131; ancak nereye giderlerse gitsinler, hi\u00e7 Gandalf'dan ka\u00e7abilecek denli h\u0131zl\u0131 olam\u0131yorlard\u0131. Gandalf da k\u0131sa, kil piposundan k\u00fc\u00e7\u00fck bir duman-halkas\u0131n\u0131 tam Thorin'inkilerin ortas\u0131na yolluyordu. Ve plop! Sonra Gandalf'\u0131n duman-halkas\u0131 ye\u015fille\u015fip b\u00fcy\u00fcc\u00fcn\u00fcn ba\u015f\u0131n\u0131n \u00fczerinde as\u0131l\u0131 kalmak \u00fczere geri d\u00f6n\u00fcyordu. \u00c7oktan Gandalf'\u0131n ba\u015f\u0131n\u0131n \u00fczerinde bir bulut olu\u015fmu\u015ftu ve bu bulul, onun lo\u015f \u0131\u015f\u0131kta garip ve b\u00fcy\u00fcl\u00fc g\u00f6z\u00fckmesine yol a\u00e7\u0131yordu. Bilbo durup seyretti - duman-halkalar\u0131n\u0131 pek severdi - ve sonra d\u00fcn sabah, r\u00fczg\u00e2rla Tepe'nin \u00fczerine g\u00f6nderdi\u011fi duman-halkalar\u0131yla ne kadar da gururland\u0131\u011f\u0131n\u0131 d\u00fc\u015f\u00fcn\u00fcp utan\u00e7tan k\u0131pk\u0131rm\u0131z\u0131 oldu.\n\n'\u015eimdi de biraz m\u00fczik zaman\u0131!' dedi Thorin. 'M\u00fczik aletlerini \u00e7\u0131kart\u0131n!'\n\nKili ve Fili \u00e7antalar\u0131na ko\u015fup k\u00fc\u00e7\u00fck kemanlar getirdiler; Dori, Nori ve Ori ceketlerinin bir yerlerinden fl\u00fctler \u00e7\u0131kartt\u0131lar; Bombur bir \u015feyleri davul haline getirdi; Bifur ve Bofur da d\u0131\u015far\u0131 \u00e7\u0131k\u0131p, y\u00fcr\u00fcy\u00fc\u015f sopalar\u0131n\u0131n aras\u0131na\u00a0b\u0131rakt\u0131klar\u0131 klarnetleriyle geri d\u00f6nd\u00fcler. Dwalin ve Bal\u0131n: 'Affedersiniz, ben benimkini verandada b\u0131rakt\u0131m!' dedi. Thorin de, 'Gelirken benimkini de getiriverin!' dedi. Onlar da kendileri kadar b\u00fcy\u00fck viyolalar\u0131n\u0131 ve Thorin'in ye\u015fil bir \u00f6rt\u00fcye sanl\u0131 harp\u0131n\u0131 al\u0131p geldiler. \u00c7ok g\u00fczel alt\u0131n bir harpt\u0131 ve Thorin parmaklar\u0131n\u0131 dokundurur dokundurmaz m\u00fczik t\u00fcm\u00fcyle bir anda ba\u015flad\u0131; \u00f6yle ani ve tatl\u0131yd\u0131 ki Bilbo'nun akl\u0131ndaki her \u015fey u\u00e7up gitti. Ve Tepe'nin alt\u0131ndaki hobbit-kovu\u011fundan \u00e7ok uzaklara, Su'nun \u00f6tesinin de uza\u011f\u0131na, tuhaf aylar\u0131n ayd\u0131nlatt\u0131\u011f\u0131 karanl\u0131k diyarlara s\u00fcr\u00fcklendi.\n\nTepeye do\u011fru a\u00e7\u0131lm\u0131\u015f ufak pencereden i\u00e7eri karanl\u0131k s\u00fcz\u00fcld\u00fc ve \u015f\u00f6minedeki alevler titrek titrek par\u0131ldad\u0131lar -nisan ay\u0131yd\u0131 - ve onlar, Gandalf'\u0131n sakal\u0131n\u0131n g\u00f6lgesi duvarda sallan\u0131rken \u00e7ald\u0131lar, \u00e7ald\u0131lar.\n\nKaranl\u0131k t\u00fcm oday\u0131 doldurdu, ate\u015f k\u00f6z oldu, g\u00f6lgeler kayboldu ve onlar \u00e7ald\u0131lar, \u00e7ald\u0131lar. Sonra aniden ilki, sonra bir di\u011feri ve di\u011feri hem \u00e7al\u0131p hem s\u00f6ylemeye ba\u015flad\u0131lar. Eski evlerin derin yerlerinde c\u00fccelerin pes sesten \u015fark\u0131lar\u0131; ve i\u015fte bu, e\u011fer onlar\u0131n m\u00fczi\u011fi olmadan dahi onlar\u0131n \u015fark\u0131s\u0131na benzeyebilecekse o \u015fark\u0131dan bir par\u00e7ad\u0131r.\n\n\n\nSo\u011fuk dumanl\u0131 da\u011flar ard\u0131na\nDerin zindanlara ve ya\u015fl\u0131 ma\u011faralara\nGitmeli buradan \u015fafak atmadan,\nSolgun b\u00fcy\u00fcl\u00fc alt\u0131n\u0131 aramaya.\n\n\nEski c\u00fcceler yapt\u0131 g\u00fc\u00e7l\u00fc sihirler,\nKi bu arada balyozlar \u00e7\u0131nlaya \u00e7\u0131nlaya inerler\nDerin diplerinde uyur karanl\u0131k \u015feyler de,\nDolu i\u015fte, da\u011flar alt\u0131ndaki oyuk salonlar.\n\n\nEski kral ve elflerin efendisi\nPar\u0131ldar y\u0131\u011f\u0131n y\u0131\u011f\u0131n alt\u0131n istifi\n\u0130\u015flediler ve oydular ve \u0131\u015f\u0131\u011f\u0131 yakalad\u0131lar\nSaklamak \u00fczere m\u00fccevhere bir k\u0131l\u0131\u00e7 kabzas\u0131ndaki.\n\n\nDizdiler g\u00fcm\u00fc\u015f kolyeler \u00fczerine\n\u00c7i\u00e7eklenen y\u0131ld\u0131zlar\u0131, ge\u00e7irdiler ta\u00e7 i\u00e7ine\nEjderha ate\u015fini, burgulu teli\n\u00d6rd\u00fcler ay ve g\u00fcne\u015f \u0131\u015f\u0131\u011f\u0131yla g\u00f6z g\u00f6ze.\n\n\nSo\u011fuk dumanl\u0131 da\u011flar ard\u0131na\nDerin zindanlara ve ya\u015fl\u0131 ma\u011faralara\nGitmeli buradan \u015fafak atmadan,\n\u00c7oktan unutulmu\u015f alt\u0131n\u0131m\u0131za sahip \u00e7\u0131kmaya.\n\n\nOydular orada pek \u00e7ok kadeh kendilerine\nVe harpler alt\u0131ndan olma; aramaz ki kimse\nYatarlar orada uzunca zaman? s\u00f6ylenmi\u015f \u00e7ok \u015fark\u0131\nDuyulmam\u0131\u015f insanlarca ya da elflerce.\n\n\n\u00c7amlar y\u00fckseklerde k\u00fckrer durur,\nR\u00fczg\u00e2r gece de inilder ulur.\nAte\u015f k\u0131rm\u0131z\u0131d\u0131r; yay\u0131l\u0131r alevlenerek;\nA\u011fa\u00e7lar me\u015faleler gibi \u0131\u015f\u0131ldar nur.\n\n\n\u00c7al\u0131yordu \u00e7anlar Dale'de\nYukar\u0131 bakar insanlar soluk y\u00fczlerle;\nHem ate\u015ften de yak\u0131c\u0131 ejderin hiddeti\nYerle bir etti kulelerini de evlerini de\n\n\nDa\u011flar dumanlan\u0131r alt\u0131nda ay\u0131n;\nC\u00fcceler mi, onlar duyar yazg\u0131n\u0131n ayak sesini.\nBo\u015faltt\u0131lar salonlann\u0131 ge\u00e7en g\u00fczle\nAlt\u0131nda ay\u0131n, alt\u0131nda da\u011f eteklerinin.\n\n\nAmans\u0131z dumanl\u0131 da\u011flar ard\u0131na\nDerin zindanlara ve ya\u015fl\u0131 ma\u011faralara\nGitmeli buradan \u015fafak atmadan,\nHarplerimizi ve alt\u0131n\u0131m\u0131z\u0131 ondan geri almaya.\n\n\n\nOnlar \u015fark\u0131lar\u0131n\u0131 s\u00f6ylerken hobbit de, elle, marifetle ve sihirle yap\u0131lm\u0131\u015f g\u00fczel \u015feylerin sevgisinin i\u00e7inde k\u0131p\u0131rdad\u0131\u011f\u0131n\u0131 hissetti. Ate\u015fli ve k\u0131skan\u00e7 bir sevgiyi; c\u00fccelerin kalplerinin tutkusunu. Sonra i\u00e7inde Took\u00e7a bir yan uyand\u0131 ve gidip y\u00fcce da\u011flan g\u00f6rmeyi, \u00e7am a\u011fa\u00e7lar\u0131n\u0131 ve \u015felaleleri i\u015fitmeyi, ma\u011faralar' ke\u015ffetmeyi, y\u00fcr\u00fcy\u00fc\u015f sopas\u0131 yerine bir k\u0131l\u0131\u00e7 ta\u015f\u0131yor olmay\u0131 istedi. Pencereden d\u0131\u015far\u0131 bakt\u0131. Y\u0131ld\u0131zlar a\u011fa\u00e7lar\u0131n \u00fczerindeki karanl\u0131k g\u00f6kte parl\u0131yorlard\u0131. C\u00fccelerin m\u00fccevherlerini kocaman karanl\u0131k ma\u011faralarda par\u0131ldarken d\u00fc\u015f\u00fcnd\u00fc. Sonra birden Su'nun ard\u0131ndaki ormandan bir k\u0131v\u0131lc\u0131m s\u0131\u00e7rad\u0131 - b\u00fcy\u00fck bir olas\u0131l\u0131kla birisi ate\u015f yak\u0131yordu - ve orada ya\u011fmac\u0131 ejderhalar\u0131n, sakin Tepe'sine kondu\u011funu ve her \u015feyi ate\u015fe verdiklerini hayal etti. \u0130\u00e7i \u00fcrperdi ve birden Tepe nin alt\u0131na d\u00f6n\u00fcp yine o sade, Bag-Yaka'n\u0131n yavan Bay Baggins'i oluverdi.\n\nTitreyerek kalkt\u0131. Beyninin bir yar\u0131s\u0131 lambay\u0131 yakmak istiyor, di\u011fer bir yans\u0131, hatta daha kocaman bir yans\u0131 ise buna hi\u00e7 kalk\u0131\u015fmay\u0131p gidip, kilerde bira f\u0131\u00e7\u0131lar\u0131n\u0131n ard\u0131na saklanmak ve t\u00fcm c\u00fcceler buradan gidene dek de oradan \u00e7\u0131kmamak istiyordu. Birden m\u00fczi\u011fin ve \u015fark\u0131lar\u0131n sustu\u011funu fark etti, hepsi karanl\u0131kta par\u0131ldayan g\u00f6zlerle ona bak\u0131yorlard\u0131.\n\n'Nereye gidiyorsun?' dedi Thorin, hobbitin beyninin \u0130ki yar\u0131s\u0131ndakini de tahmin etti\u011fini g\u00f6sterircesine bir tonla.\n\n'Biraz \u0131\u015f\u0131\u011fa ne dersiniz?' dedi Bilbo \u00f6z\u00fcr diler bir tav\u0131rla.\n\n'Biz karanl\u0131\u011f\u0131 severiz,' dedi t\u00fcm c\u00fcceler. 'Karanl\u0131k i\u015fler i\u00e7in karanl\u0131k gereklidir! \u015eafaktan \u00f6nce uzun saatler var.'\n\n'Elbette,' dedi Bilbo ve aceleyle oturdu. Ama tabureyi \u0131skalay\u0131p g\u00fcr\u00fclt\u00fcyle k\u00f6\u015fek ve k\u00fcre\u011fe \u00e7arparak \u015f\u00f6minenin paravan\u0131n\u0131n \u00fczerine d\u00fc\u015ft\u00fc.\n\n'Susun!' dedi Gandalf. Thorin konu\u015fsun!' Ve b\u00f6ylece Thorin konu\u015fmaya ba\u015flad\u0131.\n\n'Gandalf, c\u00fcceler ve Bay Baggins! Dostumuz ve suikast\u00e7\u0131 yolda\u015f\u0131m\u0131z, bu en m\u00fckemmel ve g\u00f6z\u00fc pek hobbitin evinde toplanm\u0131\u015f bulunuyoruz - ayaklar\u0131n\u0131n t\u00fcy\u00fc in\u015fallah hi\u00e7 d\u00f6k\u00fclmesin, t\u00fcm \u00f6vg\u00fcler \u015faraplar\u0131n\u0131n ve biralar\u0131n\u0131n olsun!-' Nefes almak ve hobbitten nazik bir te\u015fekk\u00fcr kabul etmek i\u00e7in sustu, ancak zavall\u0131 Bilbo Baggins iltifatlar\u0131 \u00e7oktan unutmu\u015ftu. A\u011fz\u0131ndan tek bir s\u00f6zc\u00fck d\u00f6k\u00fclmese bile dudaklar\u0131, g\u00f6z\u00fc pek ve en k\u00f6t\u00fcs\u00fc de suikast\u00e7\u0131 yolda\u015f diye nitelenmi\u015f olmaya itiraz k\u0131p\u0131rt\u0131lar\u0131 yap\u0131yordu ve kocaman bir \u015fa\u015fk\u0131nl\u0131\u011fa d\u00fc\u015fm\u00fc\u015ft\u00fc. B\u00f6ylece Thorin devam etti.\n\n'Bizler planlar\u0131m\u0131z\u0131, y\u00f6ntemlerimizi, ara\u00e7lar\u0131m\u0131z\u0131, politikam\u0131z\u0131 ve hilelerimizi tart\u0131\u015fmak \u00fczere toplanm\u0131\u015f bulunuyoruz. \u0130\u00e7imizden baz\u0131lar\u0131n\u0131n (belki dc dostumuz ve yol g\u00f6stericimiz, dahi b\u00fcy\u00fcc\u00fc Gandalf d\u0131\u015f\u0131nda hi\u00e7birimizin) geri d\u00f6nemeyece\u011fi bu uzun yolculu\u011fa \u015fafak s\u00f6kmeden az \u00f6nce ba\u015flayaca\u011f\u0131z. Bu \u00e7ok ciddi bir and\u0131r. Konumuzun hepimiz taraf\u0131ndan iyice bilindi\u011fini varsay\u0131yorum. Ancak \u015fu anki net durumu Sayg\u0131de\u011fer Bay Baggins, hatta belki gen\u00e7 c\u00fccelerden de bir ikisi \u0130\u00e7in (ki san\u0131r\u0131m Kili ve Fili demek yanl\u0131\u015f olmaz) k\u0131saca a\u00e7\u0131klamak gerekebilir-'\n\nThorin'in tarz\u0131 buydu. \u00d6nemli bir c\u00fcceydi. E\u011fer b\u0131rak\u0131lsa oradakiler taraf\u0131ndan daha \u00f6nceden bilinmeyen tek bir kelime dahi etmeden nefesi kesilinceye dek devam ederdi, Ama s\u00f6z\u00fc kabaca kesildi. Zavall\u0131 Bilbo daha fazla tahamm\u00fcl edemedi. Bir daha geri d\u00f6nemeyece\u011fi laf\u0131 ge\u00e7erken i\u00e7inde bir \u00e7\u0131\u011fl\u0131\u011f\u0131n y\u00fckseldi\u011fini hissetti ve az sonra da t\u00fcnelden \u00e7\u0131kan bir trenin d\u00fcd\u00fc\u011f\u00fc gibi patlad\u0131. T\u00fcm c\u00fcceler masaya vurarak aya\u011fa f\u0131rlad\u0131lar. Gandalf sihirli sopas\u0131n\u0131n ucunda mavi biri \u0131\u015f\u0131k yakt\u0131 ve bu ate\u015fin p\u0131r\u0131lt\u0131s\u0131nda zavall\u0131 hobbitin \u015f\u00f6mine kiliminin \u00fczerine diz \u00e7\u00f6km\u00fc\u015f, eriyen bir j\u00f6leymi\u015f\u00e7esine titredi\u011fi g\u00f6r\u00fcld\u00fc. Sonra\u00a0d\u00fcmd\u00fcz yere d\u00fc\u015ft\u00fc ve \u00fcst \u00fcste, 'y\u0131ld\u0131r\u0131m \u00e7arpt\u0131, y\u0131ld\u0131r\u0131m \u00e7arpt\u0131!' diye ba\u011f\u0131r\u0131p durdu ve uzun s\u00fcre ondan ba\u015fka hi\u00e7bir ses alamad\u0131lar, Sonunda kald\u0131r\u0131p misafir odas\u0131ndaki kanapeye yat\u0131rd\u0131lar, yan\u0131ba\u015f\u0131na i\u00e7ecek bir \u015feyler koydular ve karanl\u0131k i\u015flerine geri d\u00f6nd\u00fcler,\n\n'Tela\u015fl\u0131 k\u00fc\u00e7\u00fck adam,' dedi Gandalf otururken. 'Garip, komik n\u00f6betler ge\u00e7iriyor, ama yine de en iyilerden biri, en iyilerden - kapana k\u0131s\u0131lm\u0131\u015f bir ejderha kadar g\u00f6z\u00fc pek.'\n\nE\u011fer kapana k\u0131s\u0131lm\u0131\u015f bir ejderha g\u00f6rm\u00fc\u015f olsayd\u0131n\u0131z, bunun herhangi bir hobbite yap\u0131lm\u0131\u015f (bir at\u0131 bile kald\u0131rabilecek g\u00fc\u00e7te bir hobbit olan Ya\u015fl\u0131 Took'un b\u00fcy\u00fck b\u00fcy\u00fckamcas\u0131 Bo\u011fak\u00fckreten i\u00e7in bile) \u015fiirsel bir abart\u0131 oldu\u011funun fark\u0131na var\u0131rd\u0131n\u0131z. O, Ye\u015fil Tarlalar Sava\u015f\u0131'nda Gram Da\u011f\u0131 goblinlerine sald\u0131rm\u0131\u015f ve tahta bir sopayla krallar\u0131 Golfimbul'un ba\u015f\u0131n\u0131 u\u00e7urmu\u015ftu. Sonra bu ba\u015f havada y\u00fczlerce mil u\u00e7up bir t\u00e2rla faresi deli\u011fine girince sava\u015f kazan\u0131lm\u0131\u015f ve ayn\u0131 zamanda Golf oyunu bulunmu\u015ftu.\n\nBu s\u0131ralarda, nas\u0131lsa, Bo\u011fak\u00fckreten'in daha nazik torunu misafir odas\u0131nda kendine geliyordu. Bir i\u00e7ki i\u00e7ip kendisine geldikten sonra sinirli sinirli oturma odas\u0131n\u0131n kap\u0131s\u0131na do\u011fru s\u00fcr\u00fcnd\u00fc ve maalesef Gloin'i \u015funlar\u0131 s\u00f6ylerken duydu: 'H\u0131hh! (ya da az \u00e7ok buna benzer bir homurtu), 'Yapaca\u011f\u0131n\u0131 m\u0131 san\u0131yorsunuz? Gandalf i\u00e7in bu hobbitten g\u00f6z\u00fc pek diye bahsetmek kolay, ama ufak bir heyecan an\u0131nda deminki gibi bir \u00e7\u0131\u011fl\u0131k ejderhay\u0131 ve t\u00fcm akrabalar\u0131n\u0131 uyand\u0131rmaya ve sonra da onlar\u0131n gelip bizi \u00f6ld\u00fcrmelerine yetip de artacakt\u0131r. Hem bence bu \u00e7\u0131\u011fl\u0131k heyecandan \u00e7ok korku kokuyordu. Zaten kap\u0131daki i\u015faret olmasayd\u0131, yanl\u0131\u015f eve geldi\u011fimizden tamamen emin olacakt\u0131m. Onu paspas\u0131n \u00fczerinde bir o yana bir bu yana \u00fcfleyip p\u00fcflerken g\u00f6rd\u00fc\u011f\u00fcmden beri \u015f\u00fcphe i\u00e7indeyim. Bir h\u0131rs\u0131zdan \u00e7ok bir bakkal\u0131 and\u0131r\u0131yor!'\n\nSonra Bay Baggins kap\u0131 kolunu \u00e7evirip i\u00e7eri girdi. Took yan\u0131 a\u011f\u0131r basm\u0131\u015ft\u0131. Birdenbire, yatacak yata\u011f\u0131 ve yiyecek\u00a0yeme\u011fi olmasa bile s\u0131rf g\u00f6z\u00fc pek diye nitelenmek i\u00e7in gidebilece\u011fini hissetti. Paspasta bir o yana bir bu yana \u00f6fleyip p\u00fcfleyen laf\u0131 onu nerdeyse ger\u00e7ekten g\u00f6z\u00fc pek yapm\u0131\u015ft\u0131, Baggins taraf\u0131, \u015fu anda yapt\u0131\u011f\u0131n\u0131 bir\u00e7ok kez reddettikten sonra kendi kendine hep \u015f\u00f6yle dedi: 'Bilbo sen bir aptals\u0131n; kendini ate\u015fin tam ortas\u0131na att\u0131n.'\n\n'Affedersiniz,' dedi, 'S\u00f6ylediklerinize kulak misafiri oldum. S\u00f6ylediklerinizden ya da h\u0131rs\u0131zlara dair yapt\u0131\u011f\u0131n\u0131z g\u00f6ndermelerden bir \u015fey anlad\u0131\u011f\u0131m\u0131 sanm\u0131yorum. Ama san\u0131r\u0131m (o buna onurlu davranmak diyordu) benim pek iyi olmad\u0131\u011f\u0131ma inand\u0131\u011f\u0131n\u0131z konusunda yan\u0131lm\u0131yorum. Size g\u00f6sterece\u011fim. Kap\u0131da hi\u00e7bir i\u015faret yok - daha bir hafta \u00f6nce boyand\u0131 - ve ben sizin yanl\u0131\u015f eve geldi\u011finizden eminim. Kap\u0131da sizin komik y\u00fczlerinizi g\u00f6r\u00fcr g\u00f6rmez \u015f\u00fcphelendim. Ama konuyu sanki do\u011fru kap\u0131ym\u0131\u015f gibi ele alaca\u011f\u0131m. Bana yap\u0131lmas\u0131n\u0131 istedi\u011finiz \u015feyi s\u00f6yleyin ve ben de Do\u011funun Do\u011fusuna y\u00fcr\u00fcmem gerekse ve Son Sahra'da vah\u015fi ejderhadamlarla sava\u015fmam gerekse dahi deneyeyim. Benim Bo\u011fak\u00fckreten Took ad\u0131nda bir b\u00fcy\u00fck-b\u00fcy\u00fck-b\u00fcy\u00fckamcam vard\u0131 ve-'\n\n'Evet, evet, ama bu \u00e7ok uzun zaman \u00f6nceydi,' dedi Gloin. 'Bense senin hakk\u0131nda konu\u015fuyordum. Ve seni temin ederim ki bu kap\u0131da bir i\u015faret var - genelde anla\u015fmam\u0131zda olan ya da hep olmu\u015f olan \u0130\u015faret - ki genellikle H\u0131rs\u0131z iyi bir i\u015f, Heyecan ve kaydade\u011fer bir \u00d6d\u00fcl ar\u0131yor diye yorumlan\u0131r. E\u011fer daha \u00e7ok ho\u015funa gidecekse H\u0131rs\u0131z yerine Uzman Hazine Avc\u0131s\u0131 da diyebilirsin. \u00c7\u00fcnk\u00fc baz\u0131lar\u0131 \u00f6yle der. Bizim i\u00e7in fark etmez. Gandalf bize buralarda acele \u0130\u015f arayan bu t\u00fcrden bir adam oldu\u011funu ve bu \u00e7ar\u015famba \u00e7ay vakti bir g\u00f6r\u00fc\u015fme ayarlad\u0131\u011f\u0131n\u0131 s\u00f6yledi.' Tabii ki \u0130\u015faret var,' dedi Gandalf, 'Onu oraya bizzat kendim yapt\u0131m. \u00c7ok da iyi nedenlerim vard\u0131. Siz bana zorlu yolculu\u011funuz i\u00e7in gerekli ond\u00f6rd\u00fcnc\u00fc adam\u0131\u00a0bulmam\u0131 s\u00f6ylediniz, ben de Bay Baggins'i se\u00e7tim. E\u011fer yanl\u0131\u015f adam\u0131 ya da yanl\u0131\u015f evi se\u00e7ti\u011fimi s\u00f6ylerseniz, on\u00fc\u00e7 ki\u015fi kal\u0131r ve ho\u015funuza gidecek t\u00fcm k\u00f6t\u00fc \u015fans\u0131 da \u00fczerinize \u00e7ekersiniz ya da k\u00f6m\u00fcr kazmaya geri d\u00f6nersiniz.'\n\nGandalf, Gloin'e \u00f6yle tehditk\u00e2r bir bak\u0131\u015f f\u0131rlatt\u0131 ki, c\u00fccecik sandalyesinde bir tespihb\u00f6ce\u011fi gibi b\u00fcz\u00fcl\u00fcp kald\u0131; ve Bilbo bir soru sormak i\u00e7in a\u011fz\u0131n\u0131 a\u00e7maya kalkt\u0131\u011f\u0131nda da ona d\u00f6n\u00fcp, korkudan a\u011fz\u0131n\u0131 s\u0131ms\u0131k\u0131 kapatana dek ka\u015flar\u0131n\u0131 \u00e7at\u0131p, \u00e7al\u0131 ka\u015flar\u0131n\u0131 havaya kald\u0131rarak g\u00f6zlerini dikti. 'Art\u0131k yeter,' dedi Gandalf. 'Daha fazla tart\u0131\u015fmayal\u0131m. Ben Bay Baggins'i se\u00e7tim; bu da size yetmek zorunda. E\u011fer ben onun bir H\u0131rs\u0131z oldu\u011funu s\u00f6yl\u00fcyorsam, o bir H\u0131rs\u0131zd\u0131r ya da zaman\u0131 gelince olur. Onda sizin ya da kendisinin bile tahmin etti\u011finden \u00e7ok daha fazla bir cevher gizli. Dahas\u0131 bana te\u015fekk\u00fcr bor\u00e7lu olacaks\u0131n\u0131z (b\u00fcy\u00fck bir olas\u0131l\u0131kla). \u015eimdi, Bilbo, \u00e7ocu\u011fum, feneri yak da biraz \u0131\u015f\u0131k gelsin!'\n\nB\u00fcy\u00fck fenerin lo\u015f k\u0131rm\u0131z\u0131 \u0131\u015f\u0131\u011f\u0131nda masaya haritaya benzer bir par\u015f\u00f6men yayd\u0131.\n\n'Bu senin b\u00fcy\u00fckbaban Thror taraf\u0131ndan yap\u0131lm\u0131\u015ft\u0131, Thorin,' dedi c\u00fccelerin heyecanl\u0131 sorular\u0131n\u0131 yan\u0131tlamak amac\u0131yla. 'Da\u011f'\u0131n bir plan\u0131.'\n\n'Bunun bize pek yard\u0131m edece\u011fini sanm\u0131yorum,' dedi Thorin, hayal k\u0131r\u0131kl\u0131\u011f\u0131yla haritaya bir bak\u0131\u015f f\u0131rlatt\u0131ktan sonra. \u201cBen Da\u011f'\u0131 ve civar\u0131ndaki topraklar\u0131 yeterince iyi hat\u0131rl\u0131yorum. Ve Kasvetorman\u0131'n\u0131 ve b\u00fcy\u00fck ejderhalar\u0131n \u00e7o\u011fald\u0131klar\u0131 Kummu\u015f Ocak'\u0131n nerede oldu\u011funu biliyorum.'\n\n'Da\u011f'da k\u0131rm\u0131z\u0131yla i\u015faretlenmi\u015f bir ejderha var,' dedi Baiin, 'ama e\u011fer oraya varabilirsek onu i\u015faretsiz bulmak da yeterince kolay olacakt\u0131r.'\n\n'G\u00f6z ard\u0131 etti\u011finiz bir nokta var.' dedi b\u00fcy\u00fcc\u00fc 'gizli giri\u015fi unutuyorsunuz, Bat\u0131 taraf\u0131ndaki Runik yaz\u0131y\u0131 ve di\u011fer yaz\u0131larda o taraf\u0131 i\u015faret eden eli g\u00f6rm\u00fcyor musunuz? Bu A\u015fa\u011f\u0131 Odalar'a giden gizli bir ge\u00e7idi g\u00f6steriyor.' (Kitab\u0131n ba\u015f\u0131ndaki haritaya bakarsan\u0131z Runik yaz\u0131lar\u0131 g\u00f6r\u00fcrs\u00fcn\u00fcz.)\n\n'Bir zamanlar gizli olmu\u015f olabilir,' dedi Thorin, 'ama halen gizli oldu\u011funu nereden biliyoruz? Ya\u015fl\u0131 Smaug, o ma\u011faralar hakk\u0131nda bilinebilecek ne varsa \u00f6\u011frenebilecek kadar uzun zamand\u0131r orada ya\u015f\u0131yor.'\n\n'Olabilir - ama buray\u0131 y\u0131llar, y\u0131llar boyu kullanm\u0131\u015f olamaz,'\n\n'Neden?'\n\n'\u00c7\u00fcnk\u00fc oras\u0131 \u00e7ok k\u00fc\u00e7\u00fck. ''Kap\u0131 be\u015f ayak y\u00fcksekli\u011finde ve \u00fc\u00e7 ki\u015fi geni\u015fli\u011findedir,'' diyor Runik yaz\u0131, ama Smaug art\u0131k bu b\u00fcy\u00fckl\u00fckte bir yere s\u0131\u011famaz. Gen\u00e7 bir ejderhayken bile s\u0131\u011famazd\u0131 ki, bir de o kadar \u00e7ok c\u00fcce ve Dale'li yedikten sonra hi\u00e7 s\u0131\u011famaz!'\n\nBana olduk\u00e7a b\u00fcy\u00fck bir kovukmu\u015f gibi geliyor,' diye homurdand\u0131 yaln\u0131zca hobbit-kovuklar\u0131n\u0131 bilen ve hi\u00e7 ejderhayla kar\u015f\u0131la\u015fmam\u0131\u015f olan Bilbo. Yeniden heyecanlanmaya ve ilgilenmeye ba\u015fl\u0131yordu ve bu y\u00fczden de \u00e7enesini tutamam\u0131\u015ft\u0131. Haritalar\u0131 severdi ve hol\u00fcnde, \u00fczerinde en sevdi\u011fi t\u00fcm y\u00fcr\u00fcy\u00fc\u015flerinin k\u0131rm\u0131z\u0131 m\u00fcrekkeple i\u015faretlendi\u011fi, geni\u015f bir K\u0131r Turu haritas\u0131 as\u0131l\u0131yd\u0131. 'Nas\u0131l olur da bu b\u00fcy\u00fckl\u00fckte bir kap\u0131 ejderha haricindeki kimselerden gizli sakl\u0131 tutulabilir ki?' diye sordu. Ama unutmay\u0131n ki o yaln\u0131zca k\u00fc\u00e7\u00fck bir hobbitti.\n\n'Bir\u00e7ok yolla,' dedi Gandalf. 'Ama bunun nas\u0131l sakland\u0131\u011f\u0131n\u0131 gidip g\u00f6rmeden bilemeyiz. Haritadan anlad\u0131\u011f\u0131ma g\u00f6re, Da\u011f'\u0131n y\u00fczeyine benzetilmi\u015f kapal\u0131 bir kap\u0131 var. Bu zaten her zamanki c\u00fcce y\u00f6ntemidir - san\u0131r\u0131m bu do\u011fru, de\u011fil mi?'\n\n'Tamam\u0131yla,' dedi Thorin.\n\n'Ve de,' dedi Gandalf, 'size haritayla birlikte k\u00fc\u00e7\u00fck harika bir anahtardan bahsetmeyi unuttum. \u0130\u015fte bu!' ve Thorin'in eline g\u00fcm\u00fc\u015ften yap\u0131lm\u0131\u015f uzun sapl\u0131, girintili \u00e7\u0131k\u0131nt\u0131l\u0131 bir anahtar tutu\u015fturup, 'Onu iyi sakla!' dedi.\n\nTabii ki,' dedi Thorin ve anahtar\u0131 al\u0131p ceketinin i\u00e7inde boynundan sarkan ho\u015f bir zincire ge\u00e7irdi. 'Art\u0131k bir \u015feyler\u00a0daha \u00fcmit verici olmaya ba\u015fl\u0131yor,' dedi, 'Bu haber her \u015feyi iyiye g\u00f6t\u00fcr\u00fcyor, \u015eu ana dek ne yapmam\u0131z gerekti\u011fi konusunda do\u011fru d\u00fczg\u00fcn bir fikrimiz yoktu. Do\u011fuya, Uzun G\u00f6re dek olabildi\u011fince sessiz ve dikkatli gitmeyi d\u00fc\u015f\u00fcnm\u00fc\u015ft\u00fck. As\u0131l sorun da ondan sonra ba\u015flayacakt\u0131\u2014'\n\n'Her \u015feyden \u00f6nce ke\u015fke Do\u011fuya giden yollar hakk\u0131nda bir \u015feyler bilseydim,' diye s\u00f6z\u00fcn\u00fc kesti Gandalf.\n\n'Oradan, Akan Nehir boyunca, yukar\u0131 do\u011fru gidebilirdik,' diye devam etti Thorin onu dikkate almayarak. 'Ve oradan da Dale'in - yani o vadideki Da\u011f'\u0131n g\u00f6lgesinde kalan eski kasaban\u0131n - kal\u0131nt\u0131lar\u0131na. Ancak hi\u00e7birimiz \u00d6n Kap\u0131 fikrini sevmedik. Nehir, Da\u011f'\u0131n g\u00fcneyindeki b\u00fcy\u00fck sarp kayal\u0131klardan ge\u00e7iyor ve i\u015fte buradan da, e\u011fer al\u0131\u015fkanl\u0131klar\u0131n\u0131 de\u011fi\u015ftirmediyse, ejderha \u00e7\u0131kageliyor.'\n\n'Bu hi\u00e7bir i\u015fe yaramaz,' dedi b\u00fcy\u00fcc\u00fc; 'e\u011fer ki g\u00fc\u00e7l\u00fc bir Sava\u015f\u00e7\u0131, hatta bir Kahraman yoksa. Ben bir tane bulmaya \u00e7al\u0131\u015ft\u0131m, ama sava\u015f\u00e7\u0131lar uzak \u00fclkelerde birbirleriyle sava\u015fmakla me\u015fguller ve bu civarlarda da kahramanlar pek nadir ya da hi\u00e7 bulunmuyor. Bu b\u00f6lgedeki k\u0131l\u0131\u00e7lar k\u00f6r ve baltalar da a\u011fa\u00e7 kesmek \u0130\u00e7in kullan\u0131l\u0131yor; kalkanlarsa ya be\u015fik ya da tencere kapa\u011f\u0131 yap\u0131lm\u0131\u015f; hele ejderhalar konusu \u00e7ok \u00e7ok uzak (hatta nerdeyse efsanevi). Ben de bu nedenle h\u0131rs\u0131zl\u0131k'ta, karar k\u0131ld\u0131m - \u00f6zellikle de bir Yan-kap\u0131n\u0131n bulundu\u011funu hat\u0131rlay\u0131nca. Ve i\u015fte bizim k\u00fc\u00e7\u00fck h\u0131rs\u0131z\u0131m\u0131z, Bilbo Baggins; be\u011fenilip se\u00e7ilmi\u015f h\u0131rs\u0131z\u0131m\u0131z. Evet, \u015fimdi i\u015fe koyulup, baz\u0131 planlar yapal\u0131m.'\n\n'\u00c7ok g\u00fczel o halde,' dedi Thorin, 'tabii uzman h\u0131rs\u0131z\u0131n bize baz\u0131 fikir ve \u00f6neriler verece\u011fini varsayarsak! ' Ve alayc\u0131 bir nezaketle Bilbo'ya d\u00f6nd\u00fc.\n\n'\u0130lkin bir iki \u015fey daha bilmek isterim,' dedi Bilbo tamamen kafas\u0131 kar\u0131\u015fm\u0131\u015f ve \u00fcrkek bir halde, ama Took\u00e7a bir tav\u0131rla t\u00fcm bunlar\u0131 s\u00fcrd\u00fcrmeye karar verdi. 'Yani alt\u0131n ve ejderha hakk\u0131nda demek istiyorum; oraya nas\u0131l gitti\u011fi ve\u00a0kime ait oklu\u011fu ve elbette di\u011fer konular \u00fczerine.'\n\n'Tanr\u0131m!' dedi Thorin. 'Elinde bir harita yok mu? Ve \u015fark\u0131lar\u0131m\u0131z\u0131 dinlemedin mi? Ve saatlerdir burada konu\u015fmuyor muyuz?'\n\n'Benim i\u00e7in hepsi bir, yaln\u0131zca daha a\u00e7\u0131k bir \u015fekilde istiyorum,' dedi \u0131srarla (genelde kendisinden bor\u00e7 para isteyenlere kar\u015f\u0131 tak\u0131nd\u0131\u011f\u0131) i\u015fadam\u0131 tavr\u0131n\u0131 tak\u0131narak ve Gandalf'\u0131n y\u00fcz\u00fcn\u00fc kara \u00e7\u0131kartmamak i\u00e7in olabildi\u011fince olgun, temkinli ve profesyonel g\u00f6z\u00fckmeye \u00e7al\u0131\u015ft\u0131. 'Ayr\u0131ca t\u00fcm riskleri, cepten kar\u015f\u0131layaca\u011f\u0131m masraflar\u0131m\u0131, gerekli zaman\u0131, \u00fccretimi vesaireyi \u00f6\u011frenmek isterim.' - \u015eunu demek istiyordu: 'Bundan ne elde edece\u011fim ve sa\u011f salim geri d\u00f6nebilecek miyim?'\n\n'Pek\u00e2l\u00e2,' dedi Thorin. 'Uzun zaman \u00f6nce b\u00fcy\u00fckbabam Thror zaman\u0131nda, ailemiz uzak Kuzeyden d\u0131\u015far\u0131ya s\u00fcr\u00fclm\u00fc\u015f ve t\u00fcm servetleri ve aletleriyle haritada g\u00f6z\u00fcken bu Da\u011f'a gelmi\u015fler. Bu Da\u011f, uzaktan atam olan Ya\u015fl\u0131 Thrain taraf\u0131ndan ke\u015ffedilmi\u015fti, ama onlar kazd\u0131lar, t\u00fcneller yapt\u0131lar ve daha b\u00fcy\u00fck odalar, daha b\u00fcy\u00fck at\u00f6lyeler in\u015fa ettiler \u2014 t\u00fcm bunlara ek olarak san\u0131r\u0131m b\u00fcy\u00fck miktarlarda alt\u0131n ve m\u00fccevher buldular, Neyse, muazzam servet ve \u00fcn yapt\u0131lar ve b\u00fcy\u00fckbabam Da\u011f'\u0131n alt\u0131na Kral oldu ve G\u00fcneyde ya\u015fayan \u00f6l\u00fcml\u00fclerden korkun\u00e7 itibar g\u00f6rd\u00fc, b\u00f6ylece Akan Nehir'den taa Da\u011f'\u0131n g\u00f6lgesi alt\u0131nda kalan vadiye dek yay\u0131ld\u0131lar. O g\u00fcnlerde mutlu Dale kasabas\u0131n\u0131 in\u015fa ettiler. Krallar gelip bizden demirci al\u0131r ve en yeteneksizini bile \u00e7ok c\u00f6mert\u00e7e \u00f6d\u00fcllendirirlerdi. Babalar o\u011fullar\u0131n\u0131 \u00e7\u0131rak olarak almam\u0131z i\u00e7in bize yalvar\u0131rlar ve bize korkun\u00e7 paralar \u00f6derler, bizi, yeti\u015ftirmeye ya da temin etmeye hi\u00e7 zahmet etmedi\u011fimiz yiyeceklerle donat\u0131rlard\u0131. O g\u00fcnler bizim i\u00e7in g\u00fczel g\u00fcnlerdi ve en fakirimizin bile harcayacak ve bor\u00e7 verecek paras\u0131 ve yaln\u0131zca zevk i\u00e7in g\u00fczel \u015feyler, bug\u00fcn bulunamayacak, s\u00f6z\u00fc bile edilemeyecek denli muhte\u015fem ve sihirli oyuncaklar yapacak vakti vard\u0131. Dolay\u0131s\u0131yla b\u00fcy\u00fckbabam\u0131n odalar\u0131 z\u0131rhlar, m\u00fccevherler, oymalar ve kupalarla doldu ve Dale'in oyuncak marketi Kuzeyin harikas\u0131 oldu.\n\n'\u015e\u00fcphesiz ki ejderhay\u0131 i\u015fte bunlar getirmi\u015fti. Bildi\u011finiz gibi ejderhalar nerede bulurlarsa insanlardan ve c\u00fccelerden alt\u0131n ve m\u00fccevher \u00e7alarlar ve ya\u015famlar\u0131 s\u00fcresince (ki e\u011fer \u00f6ld\u00fcr\u00fclmezlerse sonsuza dek ya\u015farlar) ganimetlerini \u00e7ok iyi korurlar ve bu ganimetin keyfini bir pirin\u00e7 y\u00fcz\u00fck kadar dahi \u00e7\u0131kartmazlar. Zaten iyi bir i\u015fi k\u00f6t\u00fcs\u00fcnden g\u00fc\u00e7l\u00fckle ay\u0131rt ederler, ama mal\u0131n pazardaki de\u011ferini genellikle iyi bilirler; kendileri i\u00e7in bir \u00e7\u00f6p bile yapamazlar, hatta z\u0131rhlar\u0131n\u0131n sallanan pullar\u0131n\u0131 bile tamir edemezlerdi. O g\u00fcnlerde Kuzeyde pek \u00e7ok ejderha vard\u0131 ve b\u00fcy\u00fck bir olas\u0131l\u0131kla, c\u00fcceler g\u00fcneye g\u00f6\u00e7t\u00fcklerinden ya da \u00f6ld\u00fcr\u00fcld\u00fcklerinden, alt\u0131n da zor bulunur bir hale geliyordu; b\u00fct\u00fcn bu bo\u015f harcamalar ve y\u0131k\u0131mlar sonucu ejderhalar da k\u00f6t\u00fcden berbata do\u011fru gidiyorlard\u0131. Ama \u00f6zellikle Smaug ad\u0131nda a\u00e7g\u00f6zl\u00fc, \u00e7ok g\u00fc\u00e7l\u00fc ve hain bir ejderha vard\u0131. Bir g\u00fcn havaya u\u00e7up g\u00fcneye geldi. Onu ilk duydu\u011fumuzda Kuzeyden bir tufan geldi\u011fini sand\u0131k, Da\u011f'daki \u00e7am a\u011fa\u00e7lan r\u00fczg\u00e2rda \u00e7at\u0131rday\u0131p g\u0131c\u0131rd\u0131yordu, O s\u0131rada tesad\u00fcfen d\u0131\u015farda olan c\u00fcceler (ki \u015fans eseri ben de onlardan biriydim - o g\u00fcnlerde orada burada dola\u015fan, maceraya d\u00fc\u015fk\u00fcn bir gen\u00e7tim ve bu da o g\u00fcn benim hayat\u0131m\u0131 kurtard\u0131) - neyse, baya\u011f\u0131 uzaktan ejderhan\u0131n alev p\u00fcsk\u00fcrterek da\u011f\u0131m\u0131za konu\u015funu g\u00f6rd\u00fck. Sonra yama\u00e7lardan a\u015fa\u011f\u0131 inip ormana ula\u015ft\u0131\u011f\u0131nda her yeri alevler kaplad\u0131. O s\u0131rada Dale'deki t\u00fcm \u00e7anlar \u00e7al\u0131yordu ve sava\u015f\u00e7\u0131lar silahlar\u0131n\u0131 ku\u015fan\u0131yorlard\u0131. C\u00fcceler b\u00fcy\u00fck kap\u0131lar\u0131ndan d\u0131\u015far\u0131 f\u0131rlad\u0131lar, ancak ejderha onlar\u0131 bekliyordu. Hi\u00e7biri bu yolla ka\u00e7amad\u0131. Nehir buharla\u015ft\u0131 ve Dale'in \u00fczerine bir sis \u00e7\u00f6kt\u00fc ve bu siste ejderha sava\u015f\u00e7\u0131lar\u0131n \u00fczerine gidip bir \u00e7o\u011funu yok etti - \u015fu malum mutsuz hikaye, yaln\u0131z o g\u00fcnlerde biraz fazlaca yayg\u0131nd\u0131. Sonra geri d\u00f6nd\u00fc ve s\u00fcr\u00fcnerek \u00d6n Kap\u0131'dan i\u00e7eri\u00a0girdi, t\u00fcm odalar\u0131, dehlizleri, t\u00fcnelleri, ara yollar\u0131, \u015farap mahzenlerini, konaklar\u0131 ve ge\u00e7itleri dola\u015ft\u0131. Tabii o zaman i\u00e7erde hi\u00e7bir canl\u0131 c\u00fcce kalmad\u0131 ve oda onlar\u0131n servetlerini ele ge\u00e7irdi. Ejderhan\u0131n tarz\u0131 bu oldu\u011fundan, b\u00fcy\u00fck bir olas\u0131l\u0131kla ganimetleri i\u00e7erde uzak bir yerde kocaman bir y\u0131\u011f\u0131n haline getirmi\u015ftir ve bunu yatak yaparak \u00fczerinde uyuyordur. Sonralar\u0131, b\u00fcy\u00fck kap\u0131dan d\u0131\u015fan s\u00fcr\u00fcn\u00fcr ve geceleri Dale'e gelir, insanlar\u0131, \u00f6zellikle bakireleri yemek \u00fczere ka\u00e7\u0131r\u0131rd\u0131 ve ta ki Dale t\u00fcm\u00fcyle mahvolup, herkes \u00f6lene ya da buray\u0131 terk edene dek de b\u00f6yle yapt\u0131. \u015eu s\u0131ralar oralarda neler olup bitti\u011fini bilmiyorum, ancak bug\u00fcnlerde hi\u00e7 kimsenin Da\u011f'a, Uzun G\u00f6l'\u00fcn k\u0131y\u0131s\u0131ndan daha yak\u0131n ya\u015fad\u0131\u011f\u0131n\u0131 sanm\u0131yorum.\n\n'D\u0131\u015farda olan pek az\u0131m\u0131z, sakland\u0131\u011f\u0131m\u0131z yerde a\u011flan\u0131p, s\u0131zland\u0131k ve Smaug'a lanetler ya\u011fd\u0131rd\u0131k. Ve o arada beklenmedik bir \u015fekilde babam ve b\u00fcy\u00fckbabam alazlanm\u0131\u015f sakallar\u0131yla bize kat\u0131ld\u0131lar. \u00c7ok korkun\u00e7 g\u00f6z\u00fck\u00fcyorlard\u0131, ama pek az \u015fey anlatt\u0131lar. Onlara nas\u0131l olup da kurtulduklar\u0131n\u0131 sordu\u011fumda, bana dilimi tutmam\u0131 ve bir g\u00fcn gerekti\u011fi zaman bunu \u00f6\u011frenece\u011fimi s\u00f6ylediler. Sonra uzaklara gittik ve ya\u015fam\u0131m\u0131z\u0131 en iyi bildi\u011fimiz yolla, bir a\u015fa\u011f\u0131 bir yukar\u0131 kazarak kazand\u0131k, \u00e7o\u011fu kere demircilerin \u00e7al\u0131\u015fabilece\u011fi derinli\u011fe kadar, hatta bazen k\u00f6m\u00fcr \u00e7\u0131kartacak denli a\u015fa\u011f\u0131 indik. Ama hi\u00e7bir zaman \u00e7al\u0131nm\u0131\u015f h\u00e2zinemizi unutmad\u0131k. Hatta \u015fimdi bile \u00e7ok k\u00f6t\u00fc de\u011filsek ve biraz oyalanmaya izin verirsem - bu s\u0131rada Thorin boynundaki alt\u0131n zincirle oynad\u0131 - onu geri almak ister ve Smaug'a beddualar g\u00f6ndeririz.\n\n'S\u0131k s\u0131k babam\u0131n ve b\u00fcy\u00fckbabam\u0131n ka\u00e7\u0131\u015f\u0131n\u0131 merak ederim. \u015eimdi yaln\u0131zca onlar\u0131n bildi\u011fi bir Yan-kap\u0131 oldu\u011funu anl\u0131yorum. Ama anla\u015f\u0131lan bir harita yapt\u0131lar ve ben de Gandalf'\u0131n bunu nas\u0131l ele ge\u00e7irdi\u011fini ve bu haritan\u0131n neden do\u011frudan bana, en yerinde miras\u00e7\u0131ya gelmedi\u011fini \u00f6\u011frenmek istiyorum!'\n\n'Onu \u201cele ge\u00e7irmedim,\u201d onu bana verdiler,' dedi b\u00fcy\u00fcc\u00fc. 'Hat\u0131rlarsan B\u00fcy\u00fckbaban Thror, Mor\u0130a madenlerinde, Goblin Azog taraf\u0131ndan \u00f6ld\u00fcr\u00fclm\u00fc\u015ft\u00fc.'\n\n'Lanet olsun ad\u0131na ki, evet,' dedi Thorin,\n\n'Ve baban Thrain, y\u00fczy\u0131l \u00f6nce ge\u00e7en Per\u015fembe, Nisan\u0131n yirmibirinde gitti ve sen de onu o zamandan beri bir daha g\u00f6rmedin-'\n\n'Do\u011fru, do\u011fru,' dedi Thorin.\n\n'Pek\u00e2l\u00e2, baban bana bunu sana vermem i\u00e7in verdi; ve e\u011fer ben bunu sana vermek i\u00e7in kendi zaman\u0131m\u0131 ve yolumu se\u00e7tiysem, hele seni bulmak i\u00e7in g\u00f6sterdi\u011fim \u00e7abay\u0131 da g\u00f6z \u00f6n\u00fcnde bulundurursak, beni su\u00e7layamazs\u0131n. Baban bu k\u00e2\u011f\u0131d\u0131 bana verdi\u011finde kendi ismini bile hat\u0131rlam\u0131yordu ve bana senin isminden de hi\u00e7 bahsetmedi. B\u00f6yle bak\u0131nca do\u011frusu \u00f6v\u00fclmem, m\u00fcte\u015fekkir olunmam gerekti\u011fini d\u00fc\u015f\u00fcn\u00fcyorum! \u0130\u015fte burada, al,' dedi Gandalf Thorin'e haritay\u0131 verirken.\n\n\"Anlayam\u0131yorum,' dedi Thorin ve Bilbo da ayn\u0131 \u015feyi s\u00f6ylemek istedi\u011fini hissetti. A\u00e7\u0131klama pek de a\u00e7\u0131klay\u0131c\u0131 g\u00f6z\u00fckm\u00fcyordu.\n\n'B\u00fcy\u00fckbaban,' dedi yava\u015f\u00e7a ve sert bir ifadeyle b\u00fcy\u00fcc\u00fc, 'Moria madenlerine gitmeden \u00f6nce, haritay\u0131 g\u00fcvenli\u011fi a\u00e7\u0131s\u0131ndan o\u011fluna verdi. Baban, b\u00fcy\u00fckbaban \u00f6ld\u00fcr\u00fcld\u00fckten sonra haritay\u0131 al\u0131p \u015fans\u0131n\u0131 denemeye kalk\u0131\u015fm\u0131\u015ft\u0131. Bu arada en tats\u0131z\u0131ndan maceralar ya\u015fad\u0131, ama Da\u011f'a hi\u00e7 yakla\u015famad\u0131. Nas\u0131l gitti\u011fini de bilmiyorum, ama onu \u00d6l\u00fcmb\u00fcy\u00fcc\u00fcs\u00fc'n\u00fcn zindanlar\u0131nda hapsolmu\u015f buldum.'\n\n'Sen orada ne yap\u0131yordun?' diye sordu Thorin \u00fcrpertiyle. Ve t\u00fcm di\u011fer c\u00fcceler titrediler.\n\n'Kafan\u0131 yorma. Her zamanki gibi bir \u015feylerle u\u011fra\u015f\u0131yordum; pis, tehlikeli bir i\u015fti. Ben, Gandalf, bile g\u00fc\u00e7 bela ka\u00e7t\u0131m. Baban\u0131 kurtarmaya \u00e7abalad\u0131m, ama art\u0131k \u00e7ok ge\u00e7ti, Akl\u0131n\u0131 yitirmi\u015fti, dolan\u0131p duruyordu ve nerdeyse harita ve anahtar d\u0131\u015f\u0131nda her \u015feyi unutmu\u015ftu.'\n\n'Bunun ac\u0131s\u0131n\u0131 Moria goblinlerinden \u00e7oktan \u00e7\u0131kartt\u0131k,' dedi Thorin; 's\u0131ra \u00d6l\u00fcmb\u00fcy\u00fcc\u00fcs\u00fc'ne geldi demek.'\n\n'Sa\u00e7malama! T\u00fcm c\u00fcceler, d\u00fcnyan\u0131n d\u00f6rt bir taraf\u0131ndaki c\u00fcceler, g\u00fc\u00e7lerini birle\u015ftirebilseler bile, bu d\u00fc\u015fman\u0131n g\u00fcc\u00fc onlar\u0131 a\u015far. Baban\u0131n tek iste\u011fi o\u011flunun haritay\u0131 okuyup anahtar\u0131 kullanmas\u0131yd\u0131. Ejderha ve Da\u011f senin i\u00e7in yeterince b\u00fcy\u00fck g\u00f6revler!'\n\n'Ya\u015fas\u0131n, duyuyorum!' dedi Bilbo ve kazara bunu y\u00fcksek sesle s\u00f6yledi.\n\n'Neyi duyuyorsun?' dediler hepsi birden ona d\u00f6nerek. \u00d6yle akl\u0131 ba\u015f\u0131ndan gitmi\u015fti ki, 'S\u00f6yleyeceklerimi duyuyorum,' dedi.\n\n'Evet, ne var?' diye sordular.\n\n'Pek\u00e2l\u00e2, sizin Do\u011fuya gidip etraf\u0131 bir kola\u00e7an etmeniz gerekti\u011fini s\u00f6ylemeliyim. Her \u015feyden \u00f6te bir Yan-kap\u0131 var ve san\u0131r\u0131m ejderhalar da bazen uyurlar. E\u011fer kap\u0131n\u0131n e\u015fi\u011finde yeterince oturursan\u0131z, eminim ki akl\u0131n\u0131za bir \u015feyler gelir. Hem fark\u0131nda de\u011fil misiniz, san\u0131r\u0131m bir gece i\u00e7in yeterince uzun konu\u015ftuk. Ne demek istedi\u011fimi anlars\u0131n\u0131z. Yatmaya ve yar\u0131n g\u00fcne erken ba\u015flamaya ne dersiniz? Siz gitmeden \u00f6nce size g\u00fczel bir kahvalt\u0131 haz\u0131rlar\u0131m.'\n\n'Biz gitmeden \u00f6nce mi dedin sen?' dedi Thorin. 'H\u0131rs\u0131z olan sen de\u011fil misin? Ve kap\u0131dan i\u00e7eri girmeyi \u015fimdilik g\u00f6z ard\u0131 edersek, kap\u0131n\u0131n \u00f6n\u00fcnde oturmak da senin i\u015fin de\u011fil mi? Fakat yatak ve kahvalt\u0131 konusunda sana kat\u0131l\u0131yorum. Ben yolculu\u011fa \u00e7\u0131kmadan \u00f6nceki sabahlarda, jambonla alt\u0131 yumurta severim: Yumurtalar ya\u011fda k\u0131zart\u0131lm\u0131\u015f olmal\u0131, suda pi\u015fmi\u015f de\u011fil ve da\u011f\u0131tmamaya dikkat et.'\n\nGeri kalanlar da bir l\u00fctfen bile eklemeden (ki bu Bilbo'yu \u00e7ok rahats\u0131z etmi\u015fti) kahvalt\u0131lar\u0131n\u0131 sipari\u015f edip kalkt\u0131lar. Hobbit hepsi i\u00e7in oda bulmal\u0131yd\u0131 ve t\u00fcm misafir yatak odalar\u0131n\u0131 doldurup, hepsi yerle\u015fmeden \u00f6nce sandalyeler ve kanapeler \u00fczerine yataklar yapt\u0131. \u00c7ok\u00a0yorgun ve do\u011frusu pek de mutlu olmayarak kendi k\u00fc\u00e7\u00fck yata\u011f\u0131na gitti. Kafas\u0131na ger\u00e7ekten koydu\u011fu bir \u015fey de erken kalkmamak ve kimsenin rezil kahvalt\u0131s\u0131n\u0131 haz\u0131rlamaya falan kalk\u0131\u015fmamakt\u0131. Tookluk etkisi yava\u015f yava\u015f azal\u0131yordu ve \u015fu anda, sabah herhangi bir yolculu\u011fa \u00e7\u0131k\u0131p \u00e7\u0131kmayaca\u011f\u0131ndan pek emin de\u011fildi.\n\nYata\u011f\u0131na uzand\u0131\u011f\u0131 s\u0131rada Thorin'in odas\u0131n\u0131n yan\u0131ndaki en iyi yatak odas\u0131nda h\u00e2l\u00e2 kendi kendine homurdand\u0131\u011f\u0131n\u0131 duyabiliyordu:\n\n\nSo\u011fuk dumanl\u0131 da\u011flar ard\u0131na\nDerin zindanlara ve ya\u015ft\u0131 ma\u011faralara\nGitmeli buradan \u015fafak atmadan;\nUzun zaman \u00f6nce unutulan alt\u0131n\u0131m\u0131z\u0131 bulmaya.\n\n\nBilbo kulaklar\u0131nda bu seslerle uykuya dald\u0131 ve bu sesler onun rahats\u0131z edici d\u00fc\u015fler g\u00f6rmesine neden oldu. Uyand\u0131\u011f\u0131nda \u00e7oktan \u015fafak s\u00f6km\u00fc\u015ft\u00fc.Embed"